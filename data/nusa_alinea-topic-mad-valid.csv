id,text,label
547,"Tongtong areya ekaghabay dari perreng bungkol. Biyasana mon terro monyea arowa nambhu tabbhu. Biyasana etabbhu reng-bhareng. Tontong biyasana amonye dhing bulan pasa. Etabbhu bi’ na’-kana’ se terro nyagha’aghinna oreng tedung kaangghuy asaora. Na’-kana’ biyasana anabbhu neng pengghir jhalan. Badana bharang se nyar-anyar Tongtong dhaddhi kala. Kodhu eberri’ tabbhuwan laenna keya. Nyatana Tongtong areya etabbhu dhing bada maleng neng sa-dhisa. Biyasana neng gharduna oreng, pagghun bada Tongtong. Ekaghabay ga-jaga. Banne ghun maleng, mon bada kadhaddhiyan neng alam pada keya. Senga’ gempa otaba parkara laenna. Tongtong biyasana bada neng acara sape sono’, kerrabhan sape, otaba acara-acara se laen, se essena kaghumbira’an. Bisa keya neng acara daol.",culture & heritage
3062,"Mayuh cah-kancah mon  terro sehat riyah kodhu sereng olahraga jek les-males, mon bisa olahraga ben areh. Lok usah sossa margenah olahraga setiyah riyah gempang bennyak contonah neng youtube kareh mele.  Contonah senam aerobik ben zumba se bennyak conto videonah neng youtube. Bennyak macem pelehannah  bedeh se abit bedeh kiyah se sekejjek. Pokoke'en zumba riyah lebur mon elakoneh bennyak oreng ben rammeh makle mon lessohg lok gressah. Jek loppaen ajek trentannah ben kanacanah mon terro zumba otabe aerobikmriyah, makle semangat teros ben lebur. Selaen jiyah pele lagu se ngebey semnagat, ben gerakan se gempang tapeh lebur ben bisa ngebey ojeng ben keringeten.",sports
2678,"Sapah se tak kenal moso ustad quraishihab. Ustad quraisyihab riyah oreng penter ben penting se andik benyak catetan positif dhelem odiknah. Ustad riyah sala sittong katoronan nabi dheri marga shihab. Ustad riyah dheri orengtuanah katoronan arab quraisy-bugih. Ustad quraisyihab riyah anak ka 4 dheri 12 bersaudara. Lahir ning Kabupaten Sidenreng Rampang, Sulwesi Selatang tangghel 6 Februari 1944. Ustad quraisyihab akabin moso Fatmawaty assegaf tangghel 2 Februari 1975 ning Solo. DHeri pangan riyah, andik 5 anak senyamanah najeela shihab, najwa shihab, nasywa shihab, Ahmad syihab, ben nahla shihab. Ayahnah quraisyihab riyah oreng rajeh se terpelajar ben dhedih ulama ning sulawesi selatan. Mangkan ustad quraisyihab riyah dhedih oreng rajeh kiyah. ",religion
1932,"Carah kadhinapah bhei, manabi hal jareah bisa aman ghebey nak kanak ghi pastennah reng seppo neka bhakal merrik se paleng sae. kabadhaan teknologi samangket se cokop derres sarah, maghabay kulah nga onenge pentengah a jhaga kamampoan ghebey ngoladhi kammah se bendher ban kemmah se sala. Nengale pan saponapan kasos nak kanak ngodeh samangken, bedennah kecandhuan teknologi akadhi hp jareah daddhi sala settong pangajharan bhagi kulah manabi manfaat aghin pa apah se bedeh neng seddhi'na sampeyan jareah daddhi hal se aghuna. Mela dhari paneka, jha' sampe' sampeyan bisa sala agaul ban sampeyan kodhuna bisa nengale pole kemmah se bisa e tengghu dhari hp neka ban se lok parlo e tengghu.",technology
2797,"Bedeh game nyamanah Plant vs Zombie. Engak nyamanah game riyah bedeh karakter butombuen moso zombie. Game riyah konsepbeh permainan bertahan se e ghebey moso PopCap Games ghebey Microsoft WIndows ben Mac OS X moso induk perusahaannah, Electronic Arts. Dehelem gam eriyah bede zombie se nyerang roma, se kodduh e pertahanin moso se andik roma, ajiyah pemainnah. Game riyah pertama kaleh e luncuraghi tangghel 5 Mei 2009. Versi iOS e luncuraghi ning Februari 2010. Mon versi Xbox Live Arcade  e luncuraghi ning tangghel 8 september 2010. Ning game riyah, pemain bisah mele taneman se andik cemmacem kekuatan pas bisa mele e sabhek e dimmah. Dheddih bedeh zombie se dheteng dheri adheknah roma menyerang. ",technology
1923,Badhana games favorit se ekamaksod kulah jareya akadhi ML otaba free fire neka melanah badhanah oreng se cek sennengah nengale badhana perkembangan teknologi se sajhen kannak neka sajhen maju ban la ampon nga virusin ka sadhajana kalangan. Lok coman ka reng rajeh lekkah makeh nak kanak samangken ampon la e kennengen virussah ban anke duh cek bahayanah manorot kulah ghi. addhi pangarebbeh ka sadhajana reng seppo neka kodhu peraten aghin kabadha'annah hp se la ampon kasebber neka ban kodhuna ampeyan sadhaja bik tengateh bisaos melanah jareya bisa nyebab aghin kecandhuan a maen hp bhagi nak kanak an lok pron ajher ban bhejeng asekolah mangken.,technology
3586,"Lambe` pas engko` SMA, molae bede ekstrakurikuler manjhet tebbhing e bakto kelas 2. Engko` aslina terro norok a, tape engko` ta` ende` panengnga gi` bede rassa tako`. Aslina ye menantang ben seru sara, tebbhing-tebbhinganna ye ta` pate tengghi sara, ta` depa` 10 meter. pera` se e pekker mun ta` serret talena pas e attas tako` locot. Ye mun de` ade`na bede ekstrakurukuler riya e sakola`an cokop bannya` peminatta, polana ye pade terro nyoba`a nak kanak, tape bit abit tambeh sakone` panengnga la cokop tao rassana nak kanak beremma ongghe e attas kadhibi`. Ta` lake` otabe bini` ye pade bannya` se terro nyoba`a. Coma akhirra lomba e tingkat kabupaten gi` tade`, bedena pera` tingkat nasional, sehingga pera` sakadher latian malolo, tape tade` perkembangan ka arah lomba tingkat nasional ma` bede pengalaman anyar maksoddhe wa.",sports
4738,"Arapah parloh TV digital? Mon jenis TV laen jiah ngangghuy parabola, mon TV digital riah ngangghuy teknologi DVBT2. Selaen jiah, TV digital jiah lok padeh bik TV langganan, tabhenah ajiah free to air alias mon negghueh gratis. Ajiah andik ketajheman ghember ben kejernihan suara se depak dek High Definition. Selaen jiah, TV riah kiah bisa e akses bik TV analog otabeh smart TV. TV analog parloh e lengkapin bik alat bhentoh peneremah siaran se nyamanah dekoder otabeh set top box (STB). Keng mon TV neng roma le sedia jenis siaran TV digital, maka lok pake namba STB pole le bisa megek siaran digital.",technology
2698,"Samarenah nemmoh al-quran, Luri pas maghi ka ayanah makle e bhejer aghi. Ayanah pas majer ka kasir ben ngalak aghi buku sittong kiyah ghebey adeknah Luri. Biasanah mon a jhelling Luri bhinyambih, adeknah pagghun kaderuy pas nangis polanah terro kiyah. Ayanah melle 2 buku pas ngajhek Luri nyareh sarong ka toko klambih muslim. Ayanah melle sarong 2 ghebey e sambih kiyah moso Luri ka pondhuk. Samarenah melle al-quran ben sarong ayanah moso luri mole ka roma nompak motor. Samarenah dhepak, Luri pas mamasok kabhi kabhutoan se la e belling ghellek ka dhelem tas se e ghibe'eh ka pondhuk lagghuk. Lagghuk Luri e a ter moso rengtuanah ka pondhuk. ",religion
3056,"Bhingkeng areh riyah bedeh olahraga se senneng elakone bik engkok. Olahraga riyah cokop terkenal neng luar negri ben anyar neng Indonesia, nyamah olahraganah pound fit. Olahraga riyah koca'en oreng gebey lateyan kardio. Engkok le parak tellok bulen rutin norok poun fit riyah, biasanah semenggu sekaleh lateyan neng GOR e Sorbejeh, edhissah bedh pemandu olahraganah ben bennyak oreng se norok, lebur ben rammeh deddhi pas semangat se olahraga. Awallah engkok eajhek kancah gebey norok olahraga riyah, pas aherrah sampek kederui dibik. Keng selama olahraga riyah engkok ken ngebeh matras dibik, mon stick pound fit gik ngenjem andik'en kancah. Engkok gik nabung gebey melleh stick dibik, argenah cokop larang mangkanah gilok melleh sampek setiyah. ",sports
3069,"Salah settong olahraga se bennyak esennengen riyah badminton otabeh bulu tangkis. Oreng lakek ben binek, oreng tuah ben ngodeh biasanah padeh sennneg olahraga riyah, polanah olahraga riyah bisa elakone neng delem ruangan, tapeh meggih deiyeh pagghun bisa mekeluar keringet. Ajer amaen badminton riyah gempang, sekejjhek bein pasteh le bisa. Intinah amaen badminton riyah kodhu bisa nokol kock jek sampek labu ngangghuy raket badminton.  Deddhinah salah settong se kodhu bedeh ben andik mon oreng terro ajher otabe amaen badminton riyah raket. Argenah raket badminton riyah cem-macem molaen deri so mode se demmang egebey deri plastik bedeh sampek se semmo berrek ben larang argenah. Mon gik gebey ajher melleh raket se lok pateh larang kiyah wes cokop. ",sports
1895,"Paleng sampeyan manabi lok kalep kadaddhian se bedeh neng sekolaan teppak lambannah lakar la paste agellek kel ngelkel jaruah. Meanah hal neka tantonah lok lopot dhari aksinah nak kanak se lakaran kabannyak an neka atengka ban dhujen ngalakoh ru gurunnah neka. Lambha' jyah manabi guruh olahraga neka kan kabannya'an jyah la gendut ruah, namong lakaran la nyengnget sadhaja saenggha nak kanak bannyak se sungkan. Kalabhan dhari paneka lakaran sadhajanajyah la ampon merenge melanah nak kanak dhujen ngalakoh tor aghebey kondoan juah kanak. Ban bedeh guruh se nyoro moreddeh neka soro berkak, kabannya'an juah nak kanak dhujen ngerrem ban lok aberkak melanah aserroh lessoh ban serroh laennah.",sports
1612,"Neng Madhura jughanbannyak sarah kakanan tradisional ban daddhi cere khassah Madhura. Nyamannah jareya Plotan Salak. E sebbhut plotan salak amargha neng Bhangkalan ka'dhinto identik sareng kottah salak ban bherna plotan jareya akadhi salak. Manabi caranah ngebey plotan salak engghi ka'dhinto, sedhiaghin plotan 1 kg lajhu dekkem semalemman, sedhiaghin ghula mera 1/2, bhuja, dhaun pandhan ban ghula paser sacokobbha, sareng parotan nyior. Cara pertama, salastarennah plotan edekkem otaba e begge semalemman, lajhu tana' plotan paneka. Tana' plotan paneka sareng ghula mera se ampon e sedia aghin, lajuh taburih ghule paser, bhuje ban dhaun pandhan. lastarennah massak korang lebbhi 30 - 45 menet. lastarennah massak sajhiaghi ka pereng lajhu tabureh sareng parotan nyior.",culture & heritage
3043,"Olahraga tolak angkat otabe mon bahasa inggrissah push up  riyah olahraga se mesteh elakone gebey pemanasan. Push up riyah bhedhen napang keng etahan ben sokoh bik tanang. Mon olahraga push up riyah ngelateh kuattah otot dedeh, bahu, punggung ben tanang. Mon gik awal ajer push up riyah bisa elakone semenet gellun, mon semenet le kuat pas tambahen bektonah sampek dek lemak menet. Push up riyah settong olahraga se lok nagghin ngebutoagih alat ben bisa elakone edimma bein.  Mon push up riyah elakone rutin jughan bisa nguatagih jantung. Olahraga riyah mon gilok terbiasa lakar sossa neng awal, keng mon le biasa arassah gempang. ",sports
821,"Molae dari ghi' kenne' mon terro HP kodhu long-molong ban kadhang noro' aresan ban oreng towa sanajjan andi' ta' melleyaghi polana hp ghampang rogi. Se ekabajar aresan reya sango dhaddhi engko' ta' ajhajhan sakale. Mon na'-kana'setiya cora' nyaman menta ka oreng towana ban oreng towa ta' bisa aberri' pangajharan odi', bisana coma norodhi pangaterrona ana' se talebbi dari kamampuwanna dhibi'. Bada tang tatanggha Hpna la ganteng Oppo se larang tape ghi' menta iPhone ka rengtowana dhala eparosak Hp se sabellunna. Oreng towana ya gendeng keya ana'en bini' tape elantor malolo menta apa eberri'. Aba'en lakona ta' maste, mon teppa'en ta' andi' pas karo ghit-ghitghidhan, melle roko' ghun aotang. ",technology
2726,"Reni saarean ghun dung-tedungan ning roma. Bektoh parah sore, reni pas ngeding musik dheri sanggar seni ning seddhiknah romanah emabna reni. Reni pas nyongok sakunik dheri jandelan. Pas ajhelling nak-kanak ngodeh saomoran reni corak latian nari. Reni pas asalen klambih pas kaluar entar ka roma seni ruah. Pas atanya ka se alatih mon ariyah nari apa. Pelatih tarinah pas ajeweb mon se e tariaghi riyah nyamanah tari jaipongan. Tari riyah asallah dheri karawang, jhebeh berek. Abek jheu dheri jakarta tapeh tak sejheu sorbhejeh. Reni nonton latian tari riyah sampe mareh, polanah lebur ben mengjibur sarah. Sadhepaen ka sorbjehe ben pas la masok sakolaan, reni pas norok ekskul tari ning sakolaannah. ",culture & heritage
4751,"Neng taman kottah Bhengkalan jiah ampo bedeh nak kanak ngodeh entar nongkrong neng sedieh. Apah pole teppak eng wal awal e bangun, reng oreng entar kanjeh ghebey afoto. Bennyak tukang foto se mangkal neng Taman Paseban -- nyamah taman jiah. Mereka naberin jasa foto dek nak kanak se lebet, otabeh bahasa gaulleh e kocak hunting foto otabeh hunting. Teppak eng mole bukber jiah engkok toman entar hunting bik cah kancah SMP. Kami afoto reng bhereng se totallah jiah sekitar 50 foto ben kabbhi e kerem dek memorinah tang kancah. Engkok se agaya cek narsisseh ben norak ternyata. Todus mon e kengak'en.",technology
1919,"Melannah reng oreng sadhaja ghi manabi a maen games neng HP neka  lakar la ampon daddhi kasennengannah dhibi'. Mela dhari ka'dhinto kaula biasannah jaruah a maen hp lakar ghaduwan bhakto apa pole maen games neka. games se biasa kulah maenan ghi free fire otaba ML. Aneka pasti oreng sadhajana la oneng, napah pole nak kanak samangken ghi. Sakeng dhari cangginnah teknologi samangken, sampek nak kanak se aomor 4 taonan bein la pelak a maen ML jareya, mangkannah ghitak cokop omor sakaleh. Mela dari nekka, kulah a rassah sala dhibi'. manabi ros terrosan a maen sebab aneka maghabay akacanduan jaruah ka oreng. Manabi kulah ghi angoan alakoh kalakoan se lebbhi sae pole.",technology
404,"Neng bannya' hasel pareksa'enna reng penter, salaen wajib parentana aghama, apasa areya andi' bannya' ghuna kaangghuy bhadhan. Kadhang bannya' oreng se ta' gharassa jha' apasa areya bisa mabaras ban bisa abanto makalowar panyaked se bada neng dalem bhadhan. Apasa koca'en bannya' hasel pareksa'enna reng penter, areya andi' ghuna mabhaghus jantong, makalowar racon se bada neng dalem bhadhan, mabhaghus ka ginjal, madhammangan ka bhadhan, otek dhaddhi bhaghus mon amekker, sampe' mabherse ka kole' ma'le tada' dari jraba' ban en-laenna. Apasa mon se segghut, arowa lakar abhanto ongghu ka bhadhan. Se ekoca' reng penter neng bannya' barta, buku, ban hasel pareksa'an arowa lakar ghu-ongghu. Apa pole neng bulan pasa. Ajiya mabherse panyaked. Ce' ontongnga oreng Islam bakto bulan pasa apasa. Ghi' olle ghanjharan pas ghi' olle aba' se sehat, se bhaghus, se epajhau dari panyaket. Ghi' laen bi' du'a'en.",religion
828,"ghita' osom hape, oreng la bannya' ngeding barta lebat radio. Mamfaaddha pada bi' hape se tojjhuwanna ghun dhaddhi bharang panyambhung. Asambhungaghi oca' se ta' bisa ekabala langsong dari jhauna. Neng radio ajiya oreng bisa abala jha' dhibi'en kerrong, sake', otaba bada oca' se penteng se kodhu ekeding bi' bannya' oreng. Radio areya biyasana essena mon ta' barta ya ghun gu-laguwan se esettel. Tape na'-kana' ngoda seteya bannya' ta' ngedingaghi radio polana eyangghep andi'en oreng lamba'. Bada keya lakar ngoca' jha' radio seteya la tada' ghunana. Mamfaaddha pada ban tipi maske neng radio tada' ghambarra. Ghun sowaraa malolo. Ya kala ka tipi se bada ghambar ban oca'en se epangada'.",technology
4602,"Sepak takraw ajiah jenis pede campuren deri bal bik voli, e maenaghi neng lapangan gandanah badminton, ben pemaennah lok olle nyeddhing bal bik tanang. Ghebey masyarakat Indonesia, sepak takraw tentoh le lok asing pole. Keng ghik bedeh sebegien oreng se ghilok paham maenan se sittong riah. Bennyak kiah seghik ngerassah sossa ghebey amaen jiah. Ajiah amarghe teknik maennah sepak takraw se cek sossanah ghebey e lakonen. Ghebey informasi, sepak takraw jiah cabang pede maenan bal rajeh. Maenan sepak takraw ngangghuy bal se e ghebey deri rotan. Maenan riah e maenaghi bik 2 tim, e dimmah sing maisng tim keng e esse'en bik 3 oreng.",sports
4666,"Ghebey keamanan ben keselameten selama ngedaki ghunong, bedeh beberempah hal se kodhu e perhatiaghi para pemula mon entarrah ngedaki ghunong. Pertama jiah kodhu pemanteo niat. Tanyaaghi pole dek abek eng dhibik, apah niat ngedaki ghunong riah keng sekadar rok norok apah polanah le mendem keterroan kabit lambek? Pemantep ellun niatteh. Mon niat ngedaki keng setenga setenga, hedeh bisa sering aseroh neng perjalanan ben dheddhih beban ghebey kancanah hedeh. Selaen jiah kodhu nentoaghi tojjhuen ben marenah ngelakonen riset. Polanah ngedaki riah se pertama kalinah ghebey hedeh, pele ghunong se andik jalur pendakian landai ben lok pateh tegghi. Male hedeh cokop ajhelen nancak ben ajher ngatur nyabeh.",sports
1890,"Toman sarah kulah ngalamen se eka'dhimmah manabi kulah bedeh lomba jareah paste bedeh hal se lok bisa kulah pekker dhari akkal. Kadhang ghi bannyak oreng se adhabu manabi hal jareya lakaran biasa mon bedeh tandhing antar settong labhan ban salaennah. Dhabunnah reng oreng neka melanah sadhajana paste ngangghuy dhukon, kulah ghi se ajjennah jareya lok percajeh sama sekaleh ka kalakoan neka. Amargha la jhaman semangken masak ghi' bedeh kalakoan jyah se elakoneh sareng oreng se lebbhi ghaduwan pekkeran. Ternyata san kulah alamen dhibi' lakaran ghebey bhingong ongghu, lantaran neka lok bisa e pekker sareng otek pole namong neka firasat ongghu se lok nyaman.",sports
1924,"Lok anapah amaen games ban ngamanfaat aghinbedennah perkembangan teknologi jareya se bedeh neng neghara kita neka. Selagi a neka ngibeh kabermanfaadhen lok anapah kelakoh apah se bisa sampeyan kelakoh. Namong, mela dhari ka'dhinto sampeyan kodhu onenge jughan manabi bannyak pa apah se ekelakoh neka kodhu pesae aghin aruah ja' sampek lakonnah a maen games maloloh. Akibaddeh neka bisa marosak kabiasaan se sampeyan kalakoh jaruah, sebab bisa maelang konsentrasi jughan. Manabi a maen hp otabah games ka'dhinto cokop sampeyan kodhu onenge maksod ban manfaattah bein ghebey sampeyan namong jha' sampe' katerrosan dha' neka sebab weng buweng bhakto se sampeyan ghaduwen ban daddhi lok kenceng.",technology
428,"Oreng reya ta' kera nemmo bhender da' ka sakabbhinna manossa. Mangkana mon odi' atoro' oreng bhakal nyangsara dhibi' ban odi' padana eteta oreng laen. Contona e dalem Al-Qur'an bada ecaretaaghi settong ana' ban oreng seppona ajhalanan nyambi onta. Settonga nompa' settonga nonton ontana, bakto ana'en se nompa' oreng ngoca' jha' oreng towana karebbha dhibi' ana'en epanonton onta eppa'en man-manyaman. Tape bakto eppa'en se nonton oreng ngoca' ana'en korangajhar eppa'en epanonton ontana ana'en ko'-nongko'. Aherra onta ghella' ta' etompa' se kaduwa pada nonton ontana, oreng manglo pas ngoca' jha' andi' onta epenneng, ta'reng gendeng oreng rowa. Careta ghella' caretan Lukman Al-Hakim se bada neng Qur'an.",religion
721,"Engko' rembi' neng pengghir sereng. Samarena asar, biyasana na'-kana' ngajhak engko' amaen bal-balan neng tase'. Amaen ka tase' jiya, cora' ebhanareaghi. Maske bannya' taleyan neng tase', na'-kana' pagghun dhaddhi amaen. Engko' kadhang sampe' eghighiri bi' emma' marghana molena dari tase' sampe' talebat mahrib. Gan jiya, engko' sampe' ekoca' Messi bi' na'-kana' polana maenna engko' padana bi' bellu' lecen. Ta' kenneng tabang ban dhing ngeba ebbal, malarat se kennengnga. Gan jiya engko' pas terros maen ebbal polana engko' senneng maske tareppa'en jiya engko' ta' andi' pandhuman ka pamaen ebbal se bada neng dhunnya. Keng parcoma. Engko' ta' ebaghi asakola ebbal neng Sorbhaja bi' emma' polana emma' tako' tang soko potong dhing amaen ebbal mlolo.",sports
1451,"Kaula toman e pakon sareng kyae kulah jareya manabi teppa' areh jumat neka ngalakoneh sonah nabi ban ngalakoneh saghalana se ampon badha neng hadis tor ketabteppak ngajih neng pondhug. Nah kalaban dhari paneka, badha neng hadis jyah manabi e areh jumat paennyak macah sholawat, mandi rajeh ban pamaosen sorat ashabhul kahfi. Nah manorot kulah jareya lakar la bendher sobab somberrah neka dhari olama' ban olama' jariah somberrrah ghi dhari Hadis ban ketab-ketab se la ampon e parjughaaghin sareng pan saponapan olama' rajeh. Dhari jareya, kulah la biasa ngalakoneh sonah se epakon kyaeh ban ghuru kaula. Sebab aneka panerangah kulah mangken banelmo se manfaat ghabay nak potoh.",religion
2822,"Satiyah kamera polaroid riyah benyak merekgeh. Tak ghun bedeh sittong merek. Kamera Polaroid riyah angghuy film khusus se nyamanah film polaroid. Film Polaroid riyah bisah ngaselahji ghember abernah se e nyamaghi film polacolor. Mon can sajhere, kamera polaroid otabeh kamera ghember seketika riyah e rancang dhe;adhenah moso Edwin Land dheri perusahaan polaroind ben e pasaragi taon 1947. Nyamah polaroid riyah senyatanah merek dagang benni nyaman bendanah tapeh sampek satiyah oreng nyebbhut kamera se bisah nyetak langsung riyah nyamananh kamera polaroid maskeh merek geh benni merek polaroid. Argeh kamera polaroid satiyah a cem macem, bedeh dheri se mode sampek se paleng larang. ",technology
2710,"Masjid riyah bedeh ning seddiknah Istana Presiden, ning adhekna Gereja Katedral Indonesia ben Gereja Immanuel. Pembangunan mesjid riyah e prkaarsai moso pesiden Indonesia se bektoh ruah e jabat moso Sokarno. Peletakan betoh pertama riyah moso soekarno ning tanggel 24 agustus 1961. Sabelun dhedih masjid engak satiyah, lokasi masjid riyah lambeknah riyah taman ben bentang. Nyamah taman bektoh ruah nyamanah taman wihelmina ben bentang Prins Frederik. Masjid istiqlal lakar sengajeh e bangun semmak moso gereja makle melambangkan toleransi se bedeh ning pancasila. Masjid riyah e bangun selama 17 taon. Neng bebe tanaantara masjid moso katedral riyah bedeh terongan se nyambungaghi kaduwek roma ibede riyah. ",religion
2669,"Ayah ben sobbu bhejeng sobbu ning Masjid mor pote. Biasanah ayah mangkat pas adzhen sobbu nompak sapedah motor. Polanah mos sobbu ghik seppeh ben tadek polisi, biasanah ayah tak anghuy helm. Bhejeng sobbbu ning masjid mor pote riyah polanah tak kabhuruh ben nyantai. Samarena a bhejeng biasanah ghik bedeh ceramah sakejhek dheri ustad sebedeh ning pondhuk. Ning sabellanah masjid riyah bedeh pondhuk kennegan sntreh ngajih, dhedih benyak ustad se aghentian ngimamin ben aberiik ceramah ning masjid riyah. Samarenah bhejeng ben cermah, ayah biasanah mole pole ka roma nompak sapedah motor. Sadhepaken ka roma, ayah biasanah nyepper ka pom bensin ghebey ngesseh bensin. Bektoh sobbu riyah biasanah tak benyak antrean oreng ngeseh bensin. ",religion
1976,"Melleh reng bhareng elektronik lakaran masenneng ka ateh. Bhakto jaruah kulah sareng mbak Kulah entar ka Sorbhaja melleah kepas angen ban mesen cuci karebbeh. Namong salanjhanga badah neng Sorbhaja dibah kapekkeran melanah neka kodhuna lok usah melleh neng seknjeh sebab rang larang, ban pole ghilok ongkirrah manabi daddhi melleah mesen cuci. Tapeh neka ghi' epekkeren ghellun bisa napah bhunten manabi e sabek neng dhalem mobil jareah. Kulah la ampon adhabu sareng mbak kulah manabi melleah eletronik neka angoan neng Bangkalan bein jhek le padeh reggennah ban pole merek kah neeka ghi jughan bhagus keng cokop laen kennegannah melleh neng dhimmah tok.",technology
4688,"Apede otabeh aktivitas fisik sebaikkeh e lakonen rus terusen ben teratur. Kegiaten riah kodhu e lakonen sesuai bik kemampuannah kita dheddhih nak kanak. Misallah lok toman keloppaen amaen sepeda sabbhen sore. Amaen jeng lajengan, kak berkak'an, ngebhentoen oreng tuah e roma, ben termasuk aktivitas fisik se bhagus ben nyenengen. Polanah aktivitas fisik jiah andik bennyak manfaat. Ajiah ngebey otot otot agerak ben lang tolang saling atabrakan. Ajiah ngebey otot ben tolang sehat ben tombu secara beccek. Kita bhein dheddhih sehat ben atamba tegghi. Selaen jiah teppak ngelakonen aktivitas fisik, jantung mompa dere lebbi bennyak. Polanah mompa lebbi bennyak, jantung dheddhih atamba kuat.",sports
4709,"Bedeh bennyak aplikasi se bisa e download ghebey amaen sudoku. Caranah kiah bennyak selebereh neng Google keng kareh nyareh ben mecah, pokok jhek pemales ben kodhu endek ajher, Ajjhenah amaen riah cek ghempangan ben ariah benne en maenan matematika se kodhu mitong. Ariah tojjhunah ghebey ngasah otak ben amaen logika, tebhenah benne tong bitongan se akadik e kepekkeren oreng. Teppak amaen kiah hedeh bisa ngajhek kancanah hedeh ghebey aduel. Mangkanah ayo dhulih hedeh langsung coba amaen sudoku bhereng cah kancanah hedeh. Hedeh bisa nge - download permainan riah neng Google Play Store mon Android otabeh neng Apple Store mon iOS. ",technology
3609,"Olahraga kene` laenna enga` ka` berka` e jhalan sabellunna lagghu ye pade marena abhajang sobbuh kiya. Ye bisa angghuy alas soko enga` sapatu otabe ta` angghuy. Berka` ta` usah jhauh-jhauh cokop pokok la kaluar pello mun ghu lagghu nyaman ben seggher. Salaen ruwa manfaatta ye ma` le ta` katonduwan ben ta` tedung pole marena abhajang sobbuh, ora` bisa lebbih locer ben pekkeran lebbih tenang, ye pastena bhagus kiya ghebey oreng se endi` riwayat kencing manis, kolesterol ben asam urat misalla. Bi` olahraga bisa maberes sakone`na ye matoron kadharra e dalam bhadhanna abe`. Mun korang olahraga ye atompok panyake`na abe`, jhe` pera` salaghi kakanan se e kakan, tape salahaghi beremma pola olahragana kiya.",sports
4798,"Selaen jiah ketersediaan sarana ngesse'en bahan bakar kendaraan listrik riah ghik dheddhih masalah se kodhu dhulih e sareaghi jhelen keluarrah. Ngangghuy mobil listrik ajiah sala sittong hal se bijak delem ngorangen pencemaran udara se sajen lok kekontrol pole, ngorangen penggunaan kendaraan pribadi se abahan bakar BBM ben ngeghenteh bik listrik kiah dheddhih sala sittong solusi. Keng bedeh solusi laen mon sala sittong fokus perhatian utamanah hedeh polanah lingkungan ben kepraktisan. Lebet nyewa mobil  otabeh rental mobil hedeh bisa olle bennyak keuntungan sekaligus. Make teppak mele rental mobil dhibik jiah kadheng lakar ampo cokop ngebey kita bhingong ben kadheng bennyak jebakan.",technology
2827,"Bekto jheman covid, bektoh reng-oreng kabhi terpaksah koduh e dhelem roma, tren makanan sehat molaeh naik daun. Benyak e gemarin pole polanah jhemannah benyak oreng sakek dhedih makanan sehat se maghebey bheden lebih kuat reh pajuh sarah. Salah sittong se naik daun bektoh aruah penggunaan Air Fryer ghebey amassak. Air fryer riah peralatan depor se memungkinkan oreng amassak khususnya aghuring tanpa minyak otabeh angghuy minyak sakunik sarah. Dhedih bede stengah menggoreng stengah membakar. Hasellan kakanan se e massak angghuy air fryer ini mengandung lebi sakunik minyak ben e klaim lebbi sehat mon bisa lebbi sakunik minyak riyah. Minyaknah bisah kiyah e ghenteh moso minya sehat senyamanah olive oil. ",technology
4740,"Ghik ennonah engkok pulang kampung dek Jhebeh Berek. Neng dissah polanah tang ebok alakoh, tebhenah engkok neng eneng bik tang nyai bik kai. Tang nyai jiah le seppo, tapeh ghik aktif sarah. Orengah ghik sehat segher polanah mesteh agerak. Tapeh orengah nyenget. Sittong areh engkok akombe neng kennengah tang nyai, bedeh meisn cuci sittong labeng se biasa engkok angghuy neng rantauan. Meisn cuci jiah nyaman ben praktis, polanah marenah e eddhel bisa langsung e bilas ben e pengering dhibik. Sang ngangghuy jiah bhereng bik kelambhinah Nyai bik Kai, engkok lok e beghi ngangghuy pole polanah daya listrikkeh rajeh kocak eng.",technology
4605,"Se keduek, pengaruh nostalgia, dhunnyah ballah kita mesteh bhein ngak ngengak'en jheman lambenah, toman dheddhih neghereh pertama neng Asia se norok Piala Dunia, dheddhih raksasa Asia polanah bisa jengajeh Uni Soviet neng Olimpiade Melbourne ben dheddhih semi finalis Asian Games. Deri prestasi neng jheman lambenah jiah kita dheddhih keloppaen dek masa setiah ben nyiapaghi pemaen sebedenah, adek kompetisi kelompok omor se e lakonen secara rus terusen ben ajenjang, make bedeh kiah marenah mesteh e bernian bik se ngecok omor. Neng bulu tangkis mereka jiah kiah sellau engak masa kejayaan tapeh lok sampe keloppaen dek abeke ng dhibik, klub klub pagghun nyiapaghi pemaen paleng beccek ghebey maosk Pelatnas.",sports
1475,"Samangken jareya manabi tellasen paste la heboh se nyareah klambih anyar. Kabnnya'an badha se melleh neng toko secara langsung, nyei' dhibik ban aghabay kembaran sareng sakaloargha ban badha jughan se melleh eng online amarga gratis ongkir tor nyareh promoan. Biasannah kulah sreng kaloargha jareya biasa ngobange neng online bein seh amargha males mon melleh langsong, napah pole teppak a pasah. neser kyah manabi reng seppo otabah nak kanak e ajheg kaloar. Daddhi lakar la ngobange pan apan jyah lebhat onlene ban jha kalep nyareh toko se sae pangeremannah ban kualitassah e kapercajein. Kulah biasannah lok toman kecewa seh manabi melleh secara onlen daddhi la ampon biasa melleh onlenan sareng kaloargha. Daddhi jhau lebbhi ghampang, lok ribet ban gratis ongkir.",religion
3033,"Neng Kabupaten Bangkalan riyah lakar paleng bennyak oreng se agemanah islam. Termasok neng tang kampong riyah lakar paleng bennyak oreng islammah, tapeh bedeh jughen tang tetanggeh se oreng kristen tapeh lok pateh oneng ajiyah kristen protestan apa kristen katolik.  Tang tetanggeh se laen mon ngolok Pak Yan bik Bu Kris, aherrah engkok norok nyambit jiyah mon atemmoh. Margenah termasok oreng minoritas e kampong, deddhinah gereja neng tang daerag riyah bisa ekocak rang-rang lok kaden masjid ben musholla se ebbek bennyak. Teppak bedeh acara kerohanian Pak Yan bik Bu Kris aherrah sereng ngebedehagih neng romanah ngajhek kancanah se padeh kristennah, deddhinah mon teppak bedeh acara nyanyi haleluya neng romanah Pak Yan bik Bu Kris kenneng etoraen mon ajiyah acara kerohanian.",religion
1586,"Bhakto sekolah madrasah lambha' kulah segghut norok lomba nari manabi imtihanan otaba badha acara semesteran. Jareya sareng ru guruh biasannah e pakon norok andil norok lomba nari. Kulah paling senneng soro latean tari tradisional. Biasannah latean pokol 4 sore jaruah sampek parak manjing ruah kanak. Biasannah kulah lastareannah mole sekola ruah saketar pokol 1 seang, lajuh ngakan ban istirahat a bhejeng. Marennah a bhejeng kulah pas tedung e pakon ebhu. Manabi lok tedhung degghi' burunnah e ghighirin salanjhangah arreh ban lok e sapah marennah jareay pokol telok neka tangngeh ban abhejeng ashar tor mandih. Lajuh dha' neka yap siap ghabay a atean. Lateannah lok benareh coman semengghu tello kaleh neng lagghar.",culture & heritage
1604,"Jhaman samangken la ampon bannyak karosaghan e bume paneka. Para pengunjung ban pendaki ghunong ka'dhinto bannyak jughan se senneng marosak kabadhaan alammah tor lok bisa ngajhaga, saenggha bannyak macemmah karosaghan alam sala settongah jareya muang sampah se dhen bedhen. Jurkonceh ka'dhinto ghaduwan fongseh dhibi' engghi jareya ngajhaga budhaja otaba kabiasaan se ampon la badha ghi'jaman lambannah. Manabi hal-hal kadhi'neka jareya pagghun e larang, bisa bein kennengan se ghaduwan sejarah tor caretah neka ancor ban lok ekennal pole. Jurkonceh neka oreng se  bisa ngajhaga kennengan se sakral ka'dhinto lebbhi sae pole ngaddepbhin saghalannah tengka se ekalakoneh sareng oreng se Lok ghaduwan tanggung jawab dhalam ngajhaga lingkungan nah dhibi'.",culture & heritage
491,"Patobin anyama Bolon andi’en reng Batak. Roma adhat jiya bada neng Sumatera Utara. Neng Sumatera Utara dhibi’ macemma Bolon reya bada bannya’ macem. Senga’ Bolon Simalungun, Bolon Pakpak, Bolon Angkota, Bolon Karo, ban Bolon laenna. Romana lakar abento’ roma pangghung malanjhang. Roma Bolon biyasana eghenna’e tiyang panarema se tegghina sampe’ 1,75 meter. Mon maso’a ka roma, orengnga otaba tamoy kodhu onggha ngangghuy andha se jumlana lakar ghanjhil. Roma reya lakar abento’ pangghung, bada bannya’ tiyang panarema se andi’ gharis neng tengngana. Ghir romana eberri’ tandha se has Simalungun se bada barna mera, pote, ban celleng. Heyasan jiya andi’ arte ka pandhengngan pokparana ban arte dalem dari suku Batak. ",culture & heritage
1432,"Kaula toman e pakon kyaeh e soro ka compo'na kalabhan e pakon badha acara neng romannah. Kaula sareh nyaeh badha e dhapor a lakoh paapan se badha neng dissah ban aneka daddhi kagiadhannah neng dhalem pondughen. Sabelummah entar ka kyaehkaula a yapsiyap ghabay kaperloannah kyaeh kula. Ban kulah lok olle dhan badhan dha' ka' issa ruah, kodhu a rrogghen otaba a sarongan. Nah, adhabbah dha' kyae otaba dha' guruh neka antara laen ; Settong, sampeyan kodhu macak se lebbhi sae ban lebbhi andhap. Se kaduwa' sampyan ngaghem rasoghan se lok kettat tor jhaga pandengan epon. Se katello', ajhaga dhabuan an tor ator.",religion
1419,"Manabi reng Madhure nekah lakar cekka' ban kentel sarah sareng nyamannah ka aghema'an. Kalabhan hari jareya, oreng Madhura manabi la mapon masok ka bhulan Molod aneka ngaraya aghin bulan Molod secara mewah ban mariah. E rayaaghin bhagi oreng se ghaduwan ban mampo bein se sabenderrah. Kabadha'an bhulan molod paneka ghabay moment se nyennengaghin dha' reng oreng. Biasannah acara jareya marennah Maghrib, lajuh sampek marennah esya' se e ka' dhimmah oreng neka bhakal olle berkat dharri toan ruma. ACarannah neka ghi a serakalan akadhi biasannah ban badha pamaosan sholawat nabi tor badha partunjughannah akadhi hadrah ban ceramah. Bhagi reng Madhura, lan molod arassah tellasen.",religion
1922,"makeh kulah duh cek sennengah a maen game, namong kulah jareya ghaduwan bhakto sopajha lok agangghu ka aktifitas kulah se laennah. Manabi sampeyan kengen sopajha are areh panjennengan sadhaja neka ghaduwan aarte ban sadhajanna bisa produktif ban bisa a maen games carannah ngebey jadwal mandiri. Jadwal se kulah ghebey ka'dhinto la ampon e sisitem aghin neng hp ban badha bhaktonah jaruah kammah a maen, ngakan, tedhung ban laen epon. Samangken manabi andhi' hp neka kodhu se bisa manfaat aghin ka salanjhanga re saarennah sampeyan sadhaja, sopajha badha manfaat se lok sia sia. Daddhi sampeyan bisa a maen games favorit ban kasennengan tanpa ngorange bhakto pentengah sampeyan.",technology
2833,"Benyak oreng satiyah se naglle ka penggunaan mesin ghebey maghempang odikna ben maghempang kalakoannah. Misallah angghuy mesin cuci ghebey ma ceppet nyassa ben tak lessoh, angghuy mesin pencuci piring otomatis makle tak lesso arakora pole ben angghuy robot vakuum pembersih ghebey asapoan lantai ben kaddheng ngeppel kiyan. Odik manossah jheman satiyah e bhentoh sarah moso mesin. Jheman la lain tak parloh butoh tenaga benyak ben bektoh se benyak ghebey mamareh kalakoan roma. Laen moso jheman lambhe se mon terro nyassaah oreng ghik koduh ka songai ghellun, mon ojhen pas tak bisah nyassa. Mon satiyah bedeh mesin cuci, tekkaah ojhen badai pagghun bisa nyassa kor pokok listrik odik. ",technology
4632,"Pengisar jarak, sawat  teddhek, otabeh e sebbhut kiah mesin berkak otabeh mesin jhelen (e kennengah) (treadmill) ajiah sittong alat se umummah e angghuy ghebey ajhelen, aberkak, otabeh naek tapeh lok pakek apinda kennengan. Tenaga se e haselaghi ben kekompol deri gerakan berulang jiah biasanah e angghuy ghebey ngelakonen kelakoan reh seareh se bhuto bennyak tenaga seghilok eng bedenah mesin se lebbi canggih. Alat riah se dek adek eng ajiah sejenis alat ghilingan se e jhelenaghi bik seseoreg otabeh hewen se neddhek roda teddhek eng ghebey ngeghiling ghi bigghi'en. Teppak masa berikutteh alat jiah e angghuy ghebey alat hukuman ghebey terhukum kerja paksa e penjara. Istilah pengisar teddhek otabeh roda teddhek e angghuy secara te ghentean ghebey mkanisme tenaga ben hukuman.",sports
3091,"Mon terro nyobak olahraga se dek songai se andik arus deres akaden arung jeram jiyah kodhu bennyak se esiapagih.  Selaen mental se kodhu kowat  kodhu nyiapagih pesseh gebey nyewa otabeh amaen olahraga deiyeh jiyah. Arung jeram riyah lebur polanah olahraga riyah elakone ben bennyak oreng, kadheng settong paraoh karet jiyah osok sampe lemak oreng. Deddhinah olahraga riyah benne elakone kedibik. Mangkanah segilok'en jiyah lodu ngajek kancah gellun sekeranag gellem norok olahraga deiyeh ben bisa eyajek tong-matong pesse gebey norok olahraga deiyeh.  Olahraga arung jeram riyah pasteh leburrah deddhi lok kerah kastah mekeluar pesse gebey riyah. Paleng deggik pasteh terro pole bile bektoh laen amaen riyah pole.",sports
1547,"E Bhakto kulah ghik kennek, Ebhu neka toman agessa ban acareta melannah lamba' jareya badha settong kyaeh rajeh se terkenal neng polo Madhura ban jareya e subbhut jughan sareng wali Allah. Asma epon Mun tak Laen ban benne engghi ka'dhinto Syekh Khona Muhammad Kholil bin Abdul Latif. Sala settong wali Allah tor kyaeh rajeh se daddhi paradhabannah oreng Madhura tarotamannah Kottah Bhangkalan. Dhabunah badah oreng se ngondang beliau neka a tahlil neng romannah, namong sareng kyaeh Keng e mecaaghin kalimat Lailahaillallah. Padaha se ghaduwan hajad jareya ampon la Melli sapeh 2 ghebey ngondang kyaeh. Namong kretekkah ateh kyaeh dele Sampek adhabu jek tuan Roma nek Lok ikhlas Mun Keng ebecah settong Bein ban sakejji'. Lajuh kyaeh morkah ban noles settong kalemat neng dhalam kertas ban nyoro santrennah neka tembhang kertas jareya neng tembangan ban mendengar aghin sareng sapeh 2 neka. Akherrah tembhangan neka ancor Sarah Keng Coman tolesan dhari kyaeh.
",culture & heritage
489,"Mon aba'en ta' tao bhidhana masjid, musolla, ban langghar bi' engko' ebala'na. Musolla reya rajaana dari langghar ban kenne'an dari masjid. Langghar biyasana ghun cokop sakalowargaan otaba sabhalaan, musolla reya bisa buwa' oreng sakampong (banne sadhisa), tape masjid bisa buwa' oreng sadhisa ban bisa ghi' leggha. Manangka langghar ekaghabay dari perreng otaba ju-kajuwan, musolla la ekaghabay dari bhata ban la aropa gheddhung, atabinh bhata. E Madhura kabada'an musolla la abak rangrang amargha setiya bannya' masjid. Oreng la bannya' kellar maddhek masjid, ban bisa menta amal kaangghuy pamaddhkghan masjid. Mangkana ta' osa kasambu' mon eyembong otaba lan-jhalan raja e Madhura bannya' oreng negghu' cantheng ban esiyaraghi ngangghuy corongan kaangghuy menta amal. Musola setiya la bannya' ta' eyangghuy sabab sakabbhinna eyalle ka masjid lalampa'an se abau aghama.",religion
1854,"Lok toman nengale manabi oreng se dhujen a pede neka ghaduwan rassah males. Oreng se a pede artena neka oreng jareah la ampon pedulih ka kasehadennah ban ka adha'annah. Melanah hal paneka tantonah la lok lopot sareng sarana se medde aghin ban pastennah kabhutoan se e kaparlo. Manabi oreng se dhujen maen rekket pastennah melleh rekket ban kok kan sopajhe bisa a maen neka neng lapangan. Lok usah u jheu manabi a maen neka, cokop neng tanean roma bisaos otaba neng lapangan kampong neka jughan bisa senyatannah. Se paleng penteng neka neat manabi sampeyan terro a pedeah ban terro sehaddeh jha' mekkeren se laennah. Kalabhan dhari paneka kodhuna bisa ngataoaghin.",sports
2730,"Neng Sennenganah embu’ so eppa’en andi mon la lenjelanan ka sampan pagghun nyepper ka Nasi Kobel ben Bebek Songkem polan makanan khas neng Sampang. Andi mon la mole dheri Sorbajha abelih ka mekkasen pagghun nyepper ka Sampang manekka’eh ro terronah reng tuanah. Kadeng dheri segghutdeh andi pas oper order otabeh seenyama aghi jastip Jasa peneteben reng bereng otabe kakanan se epentaeh tolong melleaghi. Dherina mukkak Jastip makana khas Daerah ben selaennah Andi pas olle pang hasilan tamba’an, salaennah kaontongan se eolle andi pas nambe tabungannah andi. Masseneng reng tuah sekaligus olle ontong dheri hasel jastip. Andi penter dhelem ngalak peluang se bedhe esekitarrah.",culture & heritage
526,"Are’ areya asalla dari Madhura. Biyasana ekennal bi’ bannya’ oreng reya ghun ekaghabay carok. Nyatana sateya banne parkara caro’ malolo oreng se bisa ngangghuya are’. Are’ mon ghi’ jhamanna Soeharto, epadhaddhi pangare’en rebbha otaba tamennan se laen. Gharabhanna kerres reya padana bulan se calanno’. Bulan se kalowar la dapa’ sapolo are. Neng Madhura are’ reya lakar andi’ tojjhuwan bang-sebang ban bannya’ macem ghunana. Bada se lakar andi’en oreng caro’. Bada se ghun ghabay pangare’en rebbha neng taneyanna. Neng Madhura bannya’ keya oreng se ngobu otaba andi’ are’ se apajhang neng romana. Polana bannya’ oreng ngoca’ keya, jha’ reng Madhura reya orengnga ko-angko. Bannya’ oreng dari lowar ngangghep dayya. Pada bi’ reng Madhurana keya. Kadhang senga’ jiya ekaate. Monla ekaate, pas lakar ngako angko neng lowaran. Areya bisa dhaddhi pangarteyan se sala mon eterrosaghi. Ta’ bisa lakar eghabay pandhuman kaangghuy oreng Madhurana dhibi’. Are’ reya la bada abit paleng, sabellun oreng Madhura ngangghuy. Jhat lakar bada todi’ tajhem padana bulan sabit jiya.",culture & heritage
4788,"Kita kodhu tengateh sarah ben waspada dek kejahatan siber se bisa e sebabaghi bik bhucorrah data pribadi. Solusi terbaik ajiah lebet ngelakonen tindakan nyegghe akadik ngejegeh informasi pribadi cek beccek, ngangghuy kata sandi se kuat, ben lok merrik informasi pribadi dek sapah bhein se lok e kenal, tapeh make se kenal kiah kodhu pagghun tengateh. Selaen jiah, penting ghebey masteaghi jhek situs web ben aplikasi se e angghuy andik keamanan se bhagus ben ngelakonen pembaruan secara reguler. Polanah setiah marak kasus bhucorrah data, tebhenah kita sebagai masyarakat se kodhu secara kolektif sadar bik bahayanah data bhucor. Dheddhih ayo kita sadar ben waspada dek kejahatan siber!",technology
4704,"Engkok bisa molaen deri beberempah aktivitas se adiktif neng luaran dissah ben bennyak deri jiah lok pateh bhagus ghebey kita. Tapeh sudoku jiah bedeh neng antarannah se e kecualiaghi. Ghebey pembuka, setiap oreng jiah bisa amaen game; nak kanak, oreng tuah, sapah bhein se andik penglihatan se bhagus. Kebhelikannah deri kesan pertama, sudoku lok merloaghi kemampuan matematika, kecuali kemampuan taoh 10 angka dek adek. Pekkeran dheddhih aktif selama amaen ben adek se ngocak ajiah jhubek ghebey hedeh. Ajiah le secara saintis kebhukteh jhek amaen Sudoku minimal seareh sekalean bisa ngorangen resiko Alzheimer. Selaen jiah sudoku kiah bisa ngorangen resiko demensia.",technology
2005,"Neng berita kemajuan teknologi neng neghara Asia neka se paleng jhago ghi badannah neng Jepang tor Chenah. Serah oreng se lok onenga neghara nea. Jepang se ngebey, chenah se ajuel kadhibeka arannah alurrah ghi wkwkw. Masak badha robot ngebey robot, mun aneka sakeng lok cangginah ghi sobhung paapannah. Manossah neka ampon la ngebey inovasi se jago lakaran ngebey robot se bisa ngebey robot. Dhari ka'dhinto la bisa sampeyan onenge manabi teknologi samangken bisa e jhangkau ka kammah bein bahkan neng loar neghara dhalam settong dhettrk bein. Nyepta aghin sosial media se bisa aberrik informasi tor berita terkini jughan paleng ghampanga.",technology
2671,"Neng aghemah islam bedeh ibedhe se ruti e lakonih moso ummatdeh. Ariyah bhejeng lema bektoh. Bhejeng lema bektoh riyah bede lema kaleh dhelen saareh. Sobbhu, dhuhur, ashar, magreb moso isyak. Kalemah jenis ibede riyah andik jumlah rokaat se enlaen. Misallah sobbuh riyah andi 2 rokaat, dhuhur andik 4 rokaat, ashar andik 4 rokaat, magrib andik 3 rokaat ben isyak se dhibudih andik 4 rokaat kiyah. Oreng biasanah alakonih riyah kadhibik otabeh a jamaah reng-bhereng moso se laen. Mon sholat a jamaah riyah bede se nyamanah Imam ben makmum. Imam riyah se mimpin bhejeng mon makmum riyah se noroken. Imam riyah koduh ghun bedeh sittong tapeh mon makmum bisa sabenyak bhein ben minimal bede makmum sittong. ",religion
838,"Aghuna emantan ban bisa madhaddhi oreng areya cekka' neng dhunnya. Bada bharang anyama kamera. Oreng se negghu' kamera enyamae otaba esebbhut tokang poto. Tokang poto negghu' kamera kadhang keng kalakowanna amoto oreng se bada neng jhalan otaba se pareppa'en bada neng acara. Contona acara mantan. Biyasana ngonjhang tokang poto ma'le bada se ekenga'enna dari acara sakral jiya. Dari kadhaddhiyan senga' jiya, kadhang tokang poto areya ebajar moda polana ekoca' 'jha' ghun tokang poto ban negghu' kamera pas epece' la mare'. Oreng cora' ghampang se ngoca' dayya. Ta' taona tokang poto ajiya kan lakar kalakowanna amoto oreng. Saongghunna, andi' keterampilan senga' jiya kan bisa eberri' apresiasi ban ebajar papada bi' apa se ekabhanta neng ada'.",technology
3575,"Sapa se ta` terro endi` bhadhan bhagus ben tengghi, tape ta` usah ngangghuy alat gym?. Sapa bhai terro, pera` oreng dhang sakadhang males ngalakoni. Salah settongnga bisa ben olahraga renang. renang riya cokop e minate ben nak kanak ngode. Apapole se bengkona e paseser otabe se e kota sekalian. Renang riya paleng cepet matengghi kabe` ben ma bhagus ka bhadhan. Oreng renang riya se ajhalan sokona ben tanganna ngajhul ka ade`. Salaen ruwa alatih nafas ma` kuat e dalem aeng. Pas pole bagiyan bhadhan enga` tabu` bisa kene` panengnga renang. Kan ta` parlo senam tabu` nya` bannya` ben berka` se jhauh, cokop ben renang bisa matengghi ben bhagus bhadhan.",sports
3100,"Nassoen jiyah lakar sepat manossah se pasteh bedeh se lok beccek, ngambulen jiyah jughen sepat manossah  se margenah pangeterronah lok kecapai. Oreng nasso bisa margenah polanah bejik dek oreng laen otabe epekala bik tim laben. Tapeh se paleng penteng jiyah merrik seporah dek oreng se salah jiyah. Polanah nyamanah oreng amaen  oreng alen oatebh laben olahraga apabein riyah cek kodunah tengateh. oreng kadeng bisa amaen licik makle mennag,caranah bisa ngebey labu laben otabe nendang laben se ngebey laben jiyah labu lok bisa gerak otabeh lokah. Mangkanah tengateh riyah lakar cek perlonah, kabbhi kodhu esiapagih makle ngehindarin hal jubek se lok terro kededdhiyen.",sports
2684," Nabi Yusuf nompak kapal pas bedeh badai se koduh muang essenah kapal sebegien makle tak ta sellem akhirah ebhueng kakabbhi pas ahirrah dhepak ka bhegiennah manosah se koduh Korangi berrek pas e kocok sapa se koduh aloncak ka tasek, ekoccok sampek tello kale paghun Nabi Yusuf akhirah Nabi Yusuf aloncak ka tasek pas ekakan jukok Paos. edelem jukok paos Nabi Yusuf odi’ akherra Nabi Yusuf asaporah ka Gute Allah samarenah olle beberpa sambal ado’a nyo’on saporah ka guste Allah akhirah pas Nabi Yusuf kaloar dheri Tabu’ en Jukok Paos. Hikmah se ekalam delem careta Nabi Yusuf mon terro deddi manossa se beriman ka Guste Allah koduh pasabber deddhih manossa.",religion
1903,"Teppak sabelummah olahraga jareah, e kodhu aghin sampeyan sadhaja neka pamanasan ghellun sabelum olahraga inti, sebab pamanasan dhalem olahraga jareya bannyak manfaattah sala settongah engghi paneka malancar aghin peredaran der dhalam badhan neka se ngalor aghin ka otak manossah salanjhangan alakoh. Melanah dhari paneka sampean kodhu a pamanasan ghellun ban pakuat ghellun sendi sendi ka'dhinto sabelummah a molaen geraghen se lebbhi berre' pole. Contonnah jareya manabi a rennang, jha' sampe' kalpe sampeyan neka pemanasan ban jha' langsong a lonca' jaruah. Hal neka bisa nimbul agin kram ban bisa maghabay sampeyan talellep sebab kram neka e sebab aghin korangan pamanasen ghellun.",sports
4581,"E Jhembhuh mon teppak pasaan ongghu rammeh. Rassanah adek se nyamanah malem. Reng oreng aktif aktivitas make teppak tengnga malem. Molaen deri bektoh manjhing, reng oreng rammeh neng romanah bik dhibik edeng. Nyiapaghi kakanan, ngakan, ben kes rengkes. Marenah jiah bhejeng esyak ben terawe. Marenah terawe reng oreng adarusen, se binek neng langgher, se lakek neng masjid. Se lakek jiah adarusen bik miikrofon ben lok ambu sampe bektonah saor. Se adarusen kiah lok cuma se je rajeh, tapeh se nyut brunyut kiah norok mecah Qor'an. Mangkanah jiah, mon lok siang lakar lok seppeh mon pasaan. Tebeliggeh mon siang jiha reng oreng tedung ben alakoh.",religion
1855,"Barbel otaba alat berre' se maghabay kita neka kita bisa namba massa otot baghi pan saponapan oreng se terro namba berre' badhan se terro massannah neka namba ghellun. Melannah dhari pan saponapan olahraga jareya maghabay kita neka bisa ghaduwan badhan se sae ban bhagus nengalennah. Mela dhari ka'dhinto neng kennengannah gym ka'dhinto biasannah la ampon bannyak tor gennak sadhaja, saenggha sampeyan keng cokop bisa fokus ban tekon bein manabi sampeyan a latean ban ghaduwan pangaterroan badhan nah sampeyan neka bhagus tor sae. Mela dhari ka'dhinto kulah ghi nyaranaghinnah entar ka kennengan gym ban ghaduwan trainer otaba pelateh sopajha tehnik kah neka bendher tor lok ngasal.",sports
4718,"Teppak HP moalen sessek bik berkas, maka penting ghebey pengguna male taoh caranah ngebherseaghi memori internal. Arapah mek deiyyeh? Polanah mon memori hp internal pol, ajiah bisa ngehambat kinerja perangkat. Akhirreh, pengguna lok bisa pole nyempen berkas foto, musik, video, ben jenis berkas se laen. Lebbi jhubek eng pole, beberempah aplikasi bisa bhein sossa ghebey e bukkak polanah memori hp pol. Mon ajiah le kejadian, maka aktivitas se ngelibataghi ngangghuy hp tentunah bisa keganggu sarah. Apah pole setianah pa apah jiah ngangghuy hp. Lok keloppaen molaen deri pandemi ghik bennyak kelas ben rapat se e lakonen secara online. Mangkanah ayok kenalin hpnah kita!",technology
2719,"Reno mareh norok ayanah ka museum daerah se bedeh ning lun-alun. Reno senneng sarah e ajhek ayanah ka museum, pilanah tak toman ka museum. Reno pas benyak ajher polanah ning museum benyak benda peninggalan sejarah se tak toman e jhelling Reno. Sala sittong se e kasenneng moso Reno riyah bektoh depak ka pameran senjata tradisional. Ning dissak benyak senjata tradisional se e pajheng. Bentuknah sederhana bek tak rumit tapeh andik tingkat mengalahkan lawan se tenggih. Bedeh se bisah langsung mamateh laben, bedeh se ghik nyekksah ghellun. Bentuknah en-laen. Maskeh bentuknah laen, tapeh kabenyaan bisa e ka ghebey dheri bahan se ghempang e ka olle. ",culture & heritage
1992,"Kulah toman e pakon mebeccek jham dinding sareng ghuruh kulah naong kulah dheng maghendeng ruah male lok e soro pan pole lok ebhejer. Rassanah neka lakar la bingong awallah, namong kulah neka niaddeh lakar la nolongen ruah. Lajuh kulah teremah bein tabherennah, kulah ngarangkai dhibi' dhari awwal sampe' mareh, lajuh dha' neka ternyata kulah bisa. Kulah ghaduwan carah dibi' manabi ngarangkai robot ka'dhinto. Ghi carannah ngangghuy robot sekaleh wkwkwk, sareng hp ban sampeyan kodhu ngoladhin dhari youtube. Samangken neka ampon la sadhajana e panghempang sareng robot. Jha' endhe rogi akadhi neghara Jepang se bisa nyeptaaghin robot ngebey ronot, daddhina oreng Jepang makmor sebab benne manossannah se alakoh.",technology
2826,"Nuget se e bellih reni riyah se kenik ghellun, takok tak mabik can reni. Reni melleh beberapa minuman kiyah se bisah e sabhek ning dhelem kulkas makle kulkasseh tak pateh kosong sarah. Reni melleh benyak minuman, samarenah melleh pas e pamasok moso reni ka kulkas se bedeh. Reni pas entar ka depor kosan se biasah e angghuy nak-kanak se laen kiyah geheby masak ben aghuring nuget. Reni nginjhem magicom penanak nasi ka kancanah. Kancanah se atanak nasek polanah andik penanak nasi pas reni se a ghuring nuget ghebey e kakan bhereng. Reni ben kancanah aghebey mie kuah kiyah makle bedeh jhukok se alen. Mienah e tabhein sosis ben bakso masok sayur engak wortel ben sawi. ",technology
478,"Para oreng Sapta Darma ngangghep sakabbhinna kalakowan se elakone otaba ejhalane aropaaghi ibada. Tape, ibada utama se wajib elakone reya sujud, racut, ening, ban ngola rassa. Sujud reya ibada paleng otama se parlo elakone paleng sakone' sakaleyan saare, tape racut aropaaghi ibada Hyang Maha Suci (errona manussa) ngadhap Allah Hyang Maha Kobasa talebat dari raghana kaangghuy sango parjhalanan erro samarena kamateyan. Samantara jiya, ening eropaaghi cara otaba ritual semadi kalaban masraaghi aba' ka Se Nyeptaaghi sadhaja. Keng mon ngola rassa reya jhalan katennangan kaangghuy ngaolle kaseggherran bhadhan samarena alako berra' ataba ngola ragha. Sabellun eyako maso naghara oreng Sapta Darma bannya' ngako ban  KTPna etoles Islam.",religion
3053,"Padenah kaden oreng se ajhhelen sokoh, oreng se numpak sepeda pancal otabe sepeda engkal riyah termasok olahraga se bisa nyehatagih bhedhen. Biden mon oreng naik speda motor se andik mesen, oreng kareh ngegas ben rem sepeda ajiyah le jhelen dibik. Mon sepeda pancal riyah oreng gik nagghin ngengkal kayuh spedanah makle bisa ajhelen sepeda jiyah. Ngengkal sepeda riyah mon bennyak engakalannah otabe jeuh jarak'en lessoh kiyah, ben bisa lebbi lessoh deri oreng ajhelen. Sepedaan riyah nyaman lakar mon gik gulagguh otabe sore areh polanah tak pateh panas, Mon teppak narek areh panas gelluh pasteh nambah dek lessoh ben pole mon siang areh riyah jhelen le rammeh ben kendaraan laen se bennyak polusinah, deddhi olahraga spedaan lagguh riyah gik genteng dek udara polanah udara gik berse ben sejuk.",sports
764,"Mon sakola'an swasta lakar ta' ghampang mabada olahraga basket neng sekola'enna. Sekola'an swasta biyasana bannya' ta' mabada olahraga jiya polana kennengngenna se tada'. Bada keya se polana ghuruna ta' toman ngajhari basket. Banne polana ghuruna. Kadhang sakola'an ghita' andi' ebbal se eghabaya maen. Mon moreddha cora' pagghun senneng mon bada ghuru se ngajha' amaen ebbal basket se sabellunna lakar ta' amaen. Keng mon bada sakale, kadhang moreddha ta' enda'. Olahraga basket areya ghita' madhaddhi na'-kana' senneng mon amaen. Monla na'-kana' senneng, maske tada' lapangenna otaba lapangenna kene', arowa pagghun dhaddhi amaen tekka' ghu per-operran. Kadhang bada se ghun so'-maso'enna ebbal jiya ghun eberri' settong.",sports
4662,"Teppak eng minggu berik, engkok bik tang cah kancah akesempaten ngerassaen sensasi rifting otabeh arung jeram neng songai Serayu Banjarnegara Jhebeh Tengnga. Songai se hulunah deri pegunungan Dieng, Wonosobo, ben amuara dek pantai Cilacap riah andik cokop debit aeng se kuat ben dheres, Deri jiah cek cocokkeh ghebey jalur arung jeram. ""Riah bhein ghebey osom kemarau, mon osom ojhen debit aeng bisa lebbi bennyak ben sajen tegghi skeitar 150 cm pole,"" kocak eng sala sittong pemandu. Keng kadik eng lakar deiyyeh. Kocak eng Sertifikat se mareh engkok teremah nyebutaghi jhek klasifikasi songai Serayu ajiah Class III + Rapids at water level 50 cm. E dimmah class III akadik se mareh engkok becah neng blog jiah masok dek kesulitan tingkat tengnga.",sports
1595,Manabi Reng loar negeri jareya pastennah kabannya'an Mon preien ka'dhibto ghi ruburunnah paleng la ka Bali. Soallah mereka neka taonan Indonesia jareya ghi Bali. Kabadhaan polo Dewata ban polo saebhu budhaja ka'dhinto ampon ngibeh Indonesia daddhi neghara se gaduwan bannyak aneka bharna budhaja se eatoren ka masyarakat loar. Manabi tarian se paleng kasohor engghi ka'dhinto tadi Kecak se biasannah bisa kita tengale mabavi badha settong acara neng Bali. Tari Kecak ka'dhinto samangken bisa e ajharaghin neng pan saponapan sanggar neng Bhangkalan. Ghe mogha cara jareya daddhi sala settong alessan arapah kita jareya kodhu oneng asallah tarian se badha neng Indonesia.,culture & heritage
3554,"Taufik Hidayat, pemain bulu tangkis asal Jember, Jawa Timur riya la pensiun dari dunia olahraga, tape sateya bede e Kementrian Pemuda Ben Olahraga (KEMENPORA). Taufik cellokanna, aria latianna gi` kene` keras. Olle dukungan dari tang bapakna mun terro dhaddhiya pemain nasional pas juara, kodhu latian se bhajhang. Pernah caretana Taufik riya mun ta` latian saare otabe ta` olahraga ye ta` eberri` pesse sangu ben tang Bapak. paleng sakone` kodhu olahraga. Pas jhet pole orengnga mulai dari SD jhet la ampo olle juara e kejuaraan tingkat Kabupaten sampe` Provinsi pas nasional. Pas Taufik jhet fokus ka bulu tangkis. Mangkana pesenna Taufik ruwa, mun oreng fokus paste berhasil, pokok kodhu ebharenngi ben sikap se rendah hati.",sports
1986,"Nah, teppak ghik jhaman SMP kaula jareya norok komunitas robotic se badha neng area Bhangkalan. Nah, komunitas paneka lakar khusus pelajar jaruah. Bhakto areh mengghu kaula badha perkompolan dha' neka ban badha lomba jaruah ngebey robot pengikut cahaya. ontong kennengannah lombanah semmak ban akherrah kaula cokop a sepeda engkal ka lokasi. kaula mangkat aketar pokol satengah pettok depak lokasi saketar pokol pettong korang seperapat ruah lastarenah dha' neka ngesseh daftar hadir ban adhantos peserta laen a kompol. Marennah dhari paneka kaula sareng ca kancah jaruah molaen ngarakit robot dhari pokol satengah belluk sampek pokol 12 seang buruh lastareh sadhajana. Ban badha jughan lomba desain robotic jareya daddhi namba se jam agghi' ghebey nge desain ulang. Lastareh paneka istirhat ghellun abhejeng ban langsong a sholat tor lomba e mulen. Lomba e molaen kaula kalah tape kaula olle kategori desain terbaik alhamdulillah.",technology
546,"Terbhang biyasana etabbhu bi’ tanang. Biyasana bisa etegghu neng acara mantan. Oreng nanggha’ terbhang. Ghenna’ ban oreng se atari. Biyasana ekoca’ nanggha’ samman. Lagghu se epakalowa neng Samman arowa aropa’aghi sowara-sowara pangarep ka kanjeng nabi. Essena rassa bhunga. Asolawadhan. Terbhang arowa ekaghabay dari kole’ ban kaju. Biyasana ekamaen dari tanang. Etabbhu bi’ tanangnga. Bada besse tepessa keya neng lobang-lobang se bada neng ghir-pengghirra kaju. Monyena abhareng dhing kole’en rowa etabbhu. Monyena kodhu bhareng bi’ monye se laen, ma’le dhaddhi sowara se nyaman. Se bisa egharassae bi’ oreng se nyanyi ban se atari. Terbhang ajiya biyasana esandheng bi’ monyena jidur otaba kendhang kene’.",culture & heritage
818,"Bannya' macem hape se kalowar ban matabar bharang se kadhang ta' bisa etebbhak gantengnga senga' apa. Bannya' bharang ganteng ghun ekabala dalem oca' tape ta' ebhukteaghi ka kabada'enna. Bannya' oreng ajhuwal hape lakar emolae dari ca'-oca' ban kadhang esaba' neng bannya' barta ban neng media sosial, media se ekenda'i bi' bannya' oreng. Lamba' ghun osom hape Nokia, Samsung, ban Soni. Pas Cena makalowar bannya' hape se mereggha ana-barna. Bannya' macemma ban bannya' keya tengka perusahaan se terro pajua wal-jhuwwalla. Bannya' cara se eyangghuy se terro makellemma perusahaan laen otaba esaenge. Monla dayya, ajhung-jhungan se ngoker oca'. Oca' najha' oreng terro melleya. ",technology
1997,"Neng delem Mobil perjhalanan ka Sidoarjo paneka kulah sambih nengale tv tor radio se ampon la a konnek ka sinyal jaruah sareng ramah. Akherrah kulah salanjhanga jhalan neka adha kandha sareng ramah sambil nengale radio melana sajhen maraggeh kamjuan teknologi samangken. Kulah neka nengale manabi samangken neng Jepang ryah la ampon badha robot se bisa nyeptaaghin robot sekaleh. Saenggha kulah cengngeng ruah nengalennah, masak badha robot ngebey robot. Berarti mon kadhineka jago ruah robot juah bisa nyeptaaghin robot jughan se lebbhi sae. Padahal kamampoan manossah ghu tak lebbhi jago, anapah mak bisa e koasaaghin robot ghi. Ramah kulah dele agellek ngelkel ngeding berita jaruah.",technology
791,"Nas-panas are, sowarana na'-kana' ranyeng neng jhalan. Abu bher-ngabbher noro' bunte' angen se ngalesser santa'. Neng pengghir na'-kana' ngar-ngaran. Asorak ajhelling na'-kana' maen jha'-tajha'an neng tengnga. Maske panas, na'-kana' pagghun somangat najha' sakanca'an. Bada ngara empa' oreng se negghu' tale. Neng tengnga bada waset se negghu' mandira, se seyap ngangka' aghuna ka ghalimpo' se mennang. Are panas ajiya, sakabbhinna na'-kana' ta' nyangka ajhelling pemaen se bada neng pengghir daja ajiya robbhu. Kalengngerran. Waset dhuli aberka' narema bhadhan se robbhu ajiya. Na'-kana' se robbhu ajiya langsong eghiba ka masake' polana kalengnger marghana kapanasan. Ban pole na'-kana' jiya ghita' ngakan lagghuna ban andi' penyaket asma. Olahraga jha'-tajha' tale jiya langsong epaambu.",sports
1507,"Teppak libur taon baru kulah sareng kaloarga paneka entar lan jalan ka wali songo ban kaula entar ka Masjid Bawa Tanah se bedeh neng Tuban. Sabenderrah rencana ka'dhinto ghebey masenneng ebhu ban mba kulah neka se terro taoah masjid Tuban ka'dhinto. Entar ka tuban jareya sekalean a lan jhalan alengleng wali se bedeh neng sakitarrah jhaba temor bein. Ghu laggu ka' dhinto nyekar dha' Masjid Syekh Khona Kholil, lajuh entar ka Ampel, terus dha' Sunan Giri pas langsong meyos ka Tuban dha' masjid bhaba tana jareya. Senneng pora' alla rassannah nengale rassah penasaran reng seppo jareya ka Masjid Bhabha Tana. Lajuh e ka' dhissah a en maen ban le melleh ta'al moso leggend jaruah sareng bi klambih sunan ruah.",religion
789,"Mon kake senneng ka tantangan, kake perlo coba olahraga wingsuit flying. Olahraga ber-ngabbherran dari attas ghunong otaba dari kennengngan se tegghi. Arowa biyasana neng bhadhanna kake, sabellun toron, arowa eyangghuyaghi kalambhi se bisa maghiba kake ngabbher neng attas langnge'. Banne ghun jiya, kalambhi jiya bada atoranna se bisa maghuli ka kangan ban ka kacer dari bhadhanna kake. Keng senga' tengate. Olahraga areya lakar macalaka' ongghu dhing bada kalambhina se bhucor neng settong bakto ompamana. Arowa mon ta' ontong ya elang ta' etemmo oreng monla kadung perreyan ban ghagghar dari attas se tegghi ce' tegghina. Mon ta' ancor bhadhanna pas etampane bato neng baba. Maske merre ka tana se tada' batona, arowa bisa keya maancor bhadhanna kake. Keng mon kake senneng tantangan, can engko' ya ta' rapa ecoba'. Tape tegghu ghallu lat-alat se kodhu esambi rowa apa'an.",sports
4795,"Beberempah pemerintah neghereh neng dhunnyah le nerbitaghi beberempah insentif ben aturen ghebey nanggulangin masalah jiah, se tojjhuennah ghebey ningkataghi penjualannah mobil listrik, ghebey ngebiayain perkembangan teknologi mobil listrik sampe arghe baterai ben komponen mobil bisa sajen efisien. Pemerintah Amerika Serikat le merrik dana hibah sebennyak US $2,4 Miliar ghebey ngembangaghi mobil listrik ben baterai. Pemerentah Cenah ngumumaghi jhek mereka nyediaaghi dana sebennyak US $15 Miliah ghebey molaen industri mobil listrik neng negherenah. Beberempah pemerintah lokal ben nasional le nerbitaghi kredit pajak, subsidi ben insentif laennah ghebey ngorangen arghe mobil listrik ben mobil plug in male bisa depak dek target efisiensi kendaraan.",technology
421,"E dalem ketabbha oreng kresten se esambhelli maso nabi Ibrahim reya Nabi Ishak, kaangghuy dhaddhi tandha bhaktena da' ka Allah ban alaksanaaghi nadharra da' ka Allah jha' paleng bhaghus reya ban nomer 1 cinta ka Allah banne manossa. Tape dalem Islam se esambhelli reya Nabi Ismail se nasabbha dagghi' dapa' ka Nabi Muhammad. Caretana pada tape oreng se edalem careta ta' pada. Nabi Ishak reya nasabbha dagghi' asambhung ka aghama Yahudi ban Kresten. Oreng Kresten ta' ngako jha' se ebhelli reya Nabi Ismail polana Nabi Ismail bhabhar dari buda' se eyangghep ta' molja ban ta' patot dhaddhi nabi sanajjan Siti Hajar la mardhika ban dhaddhi rajina nabi Ibrahim.",religion
4618,"Penelitian se ngebhukteaghi jhek aberkak kennek bis angorangen resiko mateh ngodeh jiah bisa madheddhihaghi temoan jiah ghebey ngepromosiaghi aberkak dheddhih begien deri obhet gaya odik. Keng ghik bedeh pekkeran e delem masyarakat jhek aberkak jiah ghik termasok apede keras se e kaitaghi bik mateh jantung ngedadak. Tapeh Pedisic ben timmah ngocak jhek se kadik jiah kennek kemungkinannah. Ben e bhendhingin bik manfatteh, resiko mateh jheu lebbi kennek deripada manfaat se bisa e kolle deri akak berkak kennek.Mangkanah oreng jiah seenjek eng kodhu aberkak seenjek eng 75 menit perminggu. Bektoh jiah sesuai bik pedoman WHO se ngocak jhek oreng tuah omor 18 sampe 64 kodhu apede minimal sejiah bhen minggu.",sports
1417,"Sateyap malem Jumat kulah ngadeg aghin pengajian neng eman dimman roma ategenteh sareng tatanggha sasoai lot tah bhi' dhibi' edeng. Pengajian aneka atojjuen ghabay ngajhiaghi ka reng seppo se ampon la adhingghal omor. Pengajian ka'dhinto e molae pokol 6 marennah Maghrib ban loberreh pokol setengah belluk. Manabi parsiabhannah nekah e molae pokol 3 sore ban oreng neka la ampon abeddhey ghebey berkat reng oreng se ngajih ka' dhinto. Lok coman berkat maloloh tapeh badha jughan kakanan se e dha'ar lastarennah ngajih jariya. Pokol 6 lastarennah maghrib ka' dhinto reng-oreng la ampon padha rabhu se dhateng ka'dhito reng lakek sadhaja, ban se bine' badha neng dhapor akalakon. E molaen pokol 6 lebbhi 15 menet lajuh a kholan sadhajan ban ampon la badha se mempen. Lastarehnnah adha'ar pas meghi berkat, lajuh lastareh sadhaja.",religion
815,"Engko' ghi' enga' jha' lamba' engko' perna negghu' hape Sony se ne'-kene'. Hape Sony jiya hape olle nemmo neng pasar Tanjhung. Engko' nemmo neng pengghir jhalan bakto engko' gonceng sepeda pancat bi' tang kanca. Hape jiya kene' ban andi' layar se abarna koneng ban hapena abarna celleng. Engko' ta' tao jha' kodhu epada'ramma hape olle nemmo jiya. Engko' ghi' kene' bakto jiya ban ta' tao carana nyare oreng se andi' hape elang ajiya. Marena abak abit se nemmo jiya, engko' aherra ngangghuy hape jiya. Sajjhek andi' hape ajiya, engko' aghabay facebook se essena les-tolesan se kadhang mon ebaca pole seteya, arowa senga' tolesanna na'-kana' alay.Jha' reng ghi' kana', ta' tao apa jiya cinta ban da'ramma carana ngoca' ka reng bine' bakto jiya. ",technology
536,"Bada jhajhan neng Kalimantan anyama Amplang. Amplang reya nyatana kropo’ se lakar asalla dari Kalimantan. Kropo’ jiya egharap dari jhuko’ Pipih se bannya’ etemmo neng ngay-songay Kalimantan. Rassana seddha’ ban bada rassa mes-amessa jhuko’. Amplang reya bento’en abak tak-kotak. Keng pagghun kembung. Nandha’aghi jha’ kropo’en jiya ghi’ bisa ekakan. Ta’ elmed. Dhing elmed, rassana pagghun ta’ nyaman ekael. Padana ngakan dhaghing matta mon ekakan dalem kabada’an elmed. Amplang bisa ebelli dalem kabada’an ghi’ matta. Ma’le bisa eghuring dhibi’ neng romana. Mon melle massa’en bisa keya. Keng kodhu dhuli kakan mon mare ebelli. Polana tako’ bada plastek se bhucor dhingla esambi ka man-dimman otaba esambi mole ka Madhura. Sompamana reng Madhura se melle.",culture & heritage
529,"Kake ma’le ta’ ghun tao kerres, bada bharang otaba gham-ghaman se pada’a bi’ kerres. Nyamana Terapang. Gharapanna rowa bannya’ macemma okeran se bada neng ghir-pengghirra. Gham-ghaman tradisional rowa se mabidha dari kerres ya polana leggu’en satone’. Bidha bi’ kerres se abak bannya’ leggu’en. Sarong otaba kop-tokobbha pada bada okeranna keya. Keng kabannya’an Terapang reya ta’ ro-moro ekaghabay pangera’en rebbha otaba kajhuwan. Biyasana Terapang rowa ekaghabay bharang kep-sekep kaangghuy ajaga bhadhanna dhibi’ dari oreng se manyala. Tape bada keya oreng andi’ Terapang ghun eghabay pajhangan neng romana. Lakar ta’ epaghuna ghabay atokar. Lakar la ghun epajhang malolo. Keng malarat mon lakar Tarebung jiya tajhem ban bisa aghuna ghun maloka moso.",culture & heritage
3144,"Oppo ben Vivo riyah  merk HP se paleng bennyak neng pasaran, ben wes lemak taon riyah teros bennyak mekeluar produk anyar ben bennyak kiyah se melleh. Margenah Oppo  ben vivo riyah teros nyesuaiagih bik kebutuhan oreng, argenah Hp oppo ben vivo riyah lok bideh jeuh, padahal ariyah merk hp se bideh. HP riyah bennyak emelleh ben oreng se kellas ekeonominah menegah ke bebe. Andik HP riyah wes le genteng, pokok bisa egebey noles pesan, telpon ben amaen media sosial wes le cokop. HP oppo ben vivo riyah bentuk'en kiyah parak padeh norok'en bentuk HP se paleng anayar ben esennengen oreng kebennyak'en.",technology
1916,"Bhakto entar ka Sorbhaja, kulah keng terro nengale lomba ML jaruah neng mall. Bhakto neka, lombanah jareya neng mall Royal Plaza, ban lombannah neka teppak preien nak kanak saketar pokol 11 siangan ruah. Bhakto entar ka mall saketar pokol 10 an dhari Madhura, depak neng kassah kol 12 seang. Mangkat lah saketar jareya ban atoguh neng kennengannah lomba ML jareya. amenan ML otahbah game aneka sala settong game se paleng kulah sennengen melanah kulah bisa oneng ban ghaduwan pngajharan dhari aneka. Sala settongah a lindung diri ban kodhu semangat melannah manabi terro pa apah . Settong hasel bhakal e kolle melanah sampeyan ghaduwan seangat se stabil ban konsisten. Lastarennah nengale lomba panke kulah dhibannah puas pas mole marennah jareya.",technology
1944,"Sakeng dhari cangghinnah teknologi samangken, laptop jughan la ampon para' pade'eh sareng hp. Se ekadhimmah sateyah jyah bannyak sarah inovasi se bedeh dhari laptop neka ban kualitassah lakaran sae ban becce' kalabhan e angghuy. Namong, hal neka tantonah nyasuai aghin sareng kabadha'annah ban kabutoannah sampeyan. Jha' sampe' melleh laptop nge game tapeh kabutoannah neka akadhi ngebey laporan ban ngedit data se e ka'dhimmah muto aghin file se rajeh ban berre' kalabhan koat. Neka tantonnah lakar mangaroen ka kualitassah teppak e angghuy ban fiturrah jyah pastennah. Daddhi mon melleh laptop bhi' nga onenge kabadha'annah jareya jha' sampe' lok oneng sama sekaleh.",technology
3044,"Mon bektonah jhem istirahat neng sekolah selaen ngakan biasana red-mored amaen, misallah  gobak sodor. Gobak sodor riyah selan en-maenan jhugan olahraga polanah semmoha aberkak, mon amaen riyah pasteh apelloan. Gobak sodor riyah bedeh duek tim, caranah maen gobak sodor riyah pertama gebey geris kennengan ngangghuy kapor, terros tim jiyah bedeh settong se ajhegeh kennengan settongah pole se gebey nerobos masok dek kennengan. Kelompok se begiyen ajhegeh kennengan kodhu ngalangen tim laben gebey jek sampe masok dek kennengan. Dedhinah tim se nerobos masok jiyah kodhu tengateh makle bisa lolos ben lok nyeddhing dek kelompok laben se ajhegeh. Mon le settong oreng deri kelompok se nerobos bisa masok sampek dek kennengan aher ajiyah pas ekocak menang.",sports
854,"Virtual Reality biyasana eyangghuy bi' tentara ban bannya' oreng laenna ghabay bharang lateyan. VR ajiya biyasana lakar ekamaen bi' na'-kana' se dhujan maen game. Mon game biyasa arowa kan ngangghuy ce'-pece' ban laenna. Neng VR ajiya, oreng matana etotope VR pas bisa ajhelling otaba padana maen langsong neng dalemma. Arowa bisa maghuli bhadhanna dhibi' mon amaen rang-perrangan otaba ju-tinjuwan. VR ajiya eghabay alat simulasi bi' tentara ajiya. Tape neng VR pagghun ta' bisa magharassa langsong maske dalem kabada'an ajhelling. Tape alat ajiya bannya' eyangghuy bi' na'-kana' neng lowar negghara. Polana alat maen jiya arghana larang ban mon sak-rosaghan, neng Indonesia dhibi' ghita' bannya' bada oreng se bisa amecce'.",technology
730,"Kake mon terro andi'a enga' se ganteng, ghi' kene' kake perna apa enja' maen lar-talaran neng kan klampok. Engko' sabbhanna maen lar-talaran neng kan klampok. Mon da'-kada'en engko' eyajhak tang kanca. Neng Madrasa bada kan kalampok se abak tegghi. Maske bhungkana tegghi, kan kalampok areya ghi' bada kaju ka-cangkana. Dhaddhi ghampang talaranna. Bi' nyai la ta' ebaghi maen lar-talaran koca'en tako' labu. Ya mangkana bhender ongghu. Tang kanca tareppa'en jiya labu ghentang. Pojhur bhadhanna ta' pa-apa. Ghun loka kene'. Tape maske olle loka kene', engko' ban tang kanca olle klampok. Ekakan neng attas keng. Parkara ta' amet, engko' ban tang kanca eghighir nyai. Kake mon ghi' kene', coro' kodhu nyoba' pa-apa se kake kasennengnge. Ma'le mon towa, kake bisa ngenga'e pole seteya. ",sports
3592,"Bede beberapa cara mun terro olahraga`a nyellem. Nyellem salah settong se masok ka olahraga ngal bengalan. Kodhu e siapaghi beberapa cara ye ruwa dari kasiapan pakakassa, maseh bede kiya se ta` angghuy pakakas. Pertama siapaghi kalmbhi selam, kalambhina riya enga` kalambhi renang, tape biasana lanjhang dari attas sampe` ka babah. Kaduwe` siapaghi kacamata renang se begh raja se biasa e angghuy nyellem. Mare ruwa jhe` loppa angghuy soko katak ben alat bhanto pernapasan. Salaen ruwa ye kodhu endi` keahlian nyellem, ta` pera` kodhu bisa arennang tape ye kodhu nyellem kiya. Biasana bede ujian ghebey nyellem, apa lah addhu ghebey nyellem apa enje`, degghi` pas olle sertifikat penyelam mun la lulus ujianna. ",sports
4644,"Umummah sekolaan lok cuma fokus dek kegiaten ajher ben ngajher tok. Setiap sekolaan terbaik biasanah andik kegiaten ekstrakulikuler ghebey ngasah bakat ben kemampuan anak e bidang non akademis, akadik olahraga. Terus apah manfaatteh ghebey anak norok ekskul olahraga neng sekolaan? Nak kanak kan biasanah lebbi lebur ngabik bektoh ghebey amaen ben agerak aktif. Keng mon le masok skeolah, ndek lok ndek jhem maen kodhu e korangen. Make deiyyeh benne berarti mereka lok bisa tetetp aktif amaen bik cah kancanah. Yeh caranah lebet taberen sekolaan nyediaaghi ekskul olahraga male nak akank ghik bisa nikmatin bektoh amaen ben agerak aktif, misallah klub futsal, basket, dance, otabeh voli.",sports
1910,"Manabi manorot kulah neka lakara sadhajana jareah bhutoh kancah se cocok maghabay kancah abadhi ngoladhi nengale pertandingan olahraga se cocok sareng kita jareya. Melanah pan saponapan kaleh kulah nengale pertandingan neka kadhang lok cocok sekaleh sareng kancah jareya kadhang lok nyambhung sareng apah se kaula sennenge ban merenges kyah lakaran lok nyaman sekaleh. Namong manorot kulah kita jyah kodhu norok aghin jughan perkembangan olahraga neng Indonesia, akadhi olahraga bal balan neka se eka'dhimmah kodhuna Liga Indonesia jyah kodhu juaran pokok eng. Manabi bisa ghi, kita kodhu daddhi toan ruma dhalam ajhang perlombaan paneka, saenggha hal jareya lakaran kodhu e tengale bisaos ban kdhu e peraten aghin pole ja' asal narema kamennangan bisaos.",sports
2817,"Oreng jheman lambek biasah nyassah klambih angghuy tanang. Biasanah oreng lambek pas ka songai ghebey nyassah klambih. Sejjhek bedenah toilet, oreng pas aghenteh nyassa ning toilet otabeh jedding tapeh pagghun angghuy tanah. Biasanah mon oreng nyassa riyah angguy ember ben angguy tatakan ghebey nyekkak klambih se bedeh nodanah. Samarenah e kocek, oreng se nyassah angghuy tanah biasanah butoh 2 sampek 3 kaleh aghenteng aing bilasan ghebey mae lang sabonnah sampe bherse. Ning cucian bilas terakhir, pas e perres sampek maksimal tanang bisah merres pas e jhemmor ning bebe mataareh. Oreng jheman lambheng biasanah mon mosen ojhen ye sasaan tak kerreng kiyah polanah tergantung sarah moso mataareh. ",technology
3143,"Macemmah HP riyah cek bennyak'en setiyah, mon lambek oreng andik Hp mon lok keng nokia ben samsung bein le pasteh wes mareh ekocak oreng soghi sekampong. Mon setiyah enjek, kabbhi Hp nah oreng wes genteng ben keluaran anyar, setiyah mon oreng lok andik HP riyah malah heran polanah lok lomrah, mon lambek oreng le biasa lok andik HP. Bennyak'en pesaing neng pasar biik merek HP mangkanah bennyak kiyah setiyah HP se argenah mode tapeh andik kualitas se cokop genteng. HP polanah setiyah le deddhi bereng pokok se kodhu egibeh eman-kamman mangkanah orengh pasteh andik HP. Kabbhi keperloan setiyah bisa langsung lebet HP sakeng majunah jheman setiyah.",technology
1927,"Lastarennah a bhejeng sobbhu ban ampon ret beredhen biasannah kulah lakaran nyo'on ka sakobesah ghebey menta settong se kulah terroen ban pasteh neka e kabhulin ban lopot pastenah. Bhakto jaruah, kulah terro ngobangah hp se eka' dhimmah kulah parloen ban kulah sennengen sebab kulah lakaran lok ghauwan hp anyar ban canggih akadhi oreng laen jaruah. Lajuh dhari paneka, kulah enga' dhabunnah guruh kulah manabi terro apah bein cokop aduweh ban a sholawat pabannyak tor jha' kalep ka sakobesannah neka ghebey dhuweh se lanjhang ban mentah apah pangaterronnah. Olle sebhulen kulah adhuweh ternyata engghi ongghu tretan, kulah olle hp anyar ban neka lakaran model se paleng kulah sennenge.",technology
1526,"Manabi entar ka Madhura ghi romannah ka'dhinto was loas tor taneannah lanjhang jughan lebar ban rajeh. Kabadha'an roma neng madhura ka' dhinto lakar madaddhi cere khas se bidha dhari laennah. Kaulah ghi, toman entar dha' romannah kancah kaula neka neng Bhangkalan tape aneka badha neng dhisannah jaruah ban romannah rajeh sarah. cek luassah pokok'eng romannah ka'dhinto. E sanggu romannah akadhi roma pangghung biasa ruah ternyata akatah istanah bik cek mewannah padahal penampilannah nekah a cakadhut ban lok akadhi reng soghi wkwkwk. E parenge enoman dhari jerruk perres ruah kalabhan rassannah neka jha' man toman ghi, nyaman sarah pokok'eng. oreng Madhure manabi ghaduwan roma lok acem macem ghi, salah kabennya'an okerannah romannah jyah.",culture & heritage
1614,"Kakanan khas daerah sajen dha' kannak ghi sajhen la mlarat nyarennah amargha nak kanak ngodeh samangken lok taoh cara ngebeyyah se taoh coman se wa tuwah bein. Melanah dhari jareya toreh kita neka saharussah kodhu oneng carannah ngebey kakanan lambennah. male kabadha'annah sampe' samangken jareya bisa eksis dha'riya ban sopajha nak kanak ngodeh samangken bisa onenge kakanan khas bhi'dhibi' edeng. kalaban dhari paneka, kakanan khas jareya kodhu e lastareaghin ban e angkak pole tor abadhiagin kakanan se bisa e kasennengeh sadhajana kalangan tor e sareh sareng sadhajana ommat. Mela dhari jareya e arepaghinnah reng oreng se tuah bisa ngajeraghin ka sengodeh ban se ngodeh jughan bisa ngalaksanaaghin tor ngalastare aghinnah kakanan jareya sopaja tetep badha.",culture & heritage
1901,"Sebab pan saponapan carannah manossah neka manabi terro sehattah jareya ghi bennyak. Sareng ngakan se taraotor ban se bannyak kandhungan manfaattah tor epon se ghaduwan gizi se seimbang. Mela dhari paneka, sampeyan kodhu onenge melannah sampeyan jha' sampek kalep sareng a pede jaruah. Sopajha sampeyan ghaduwan badhan se sehat ban ghaduwan metabolisme badhan se sae. Dhari ka'dhinto sampeyan oneng, melanah sampeyan jareya lok parlo nyareh kadhiponapa carannah masehat ka badhan. Namong mela dhari paneka manfaat a pede manabi sampeyan lakonneh se rutin ban ghaduwan manfaat se sae, sampeyan paste ghaduwan badhan se sehat. Jha' kalep jughan kabutoan aeng neng dhalem badhan neka kodhu cokop jughsn.",sports
2711,Achmad lakonah majeng ka tenggha tase’ bhenareh Achmad majeng moso tatangghenah e sittong bektoh ca kancanah achmad se padeh majeng andhi’ rencana mabedhe’eh Tradisi Rokat Tase’ se artenah ungkapen rasya sokkorah ka dhe’ Guste Allah swt se aberik kesalamedhen ben kelancaran rajhekeh. Biasanah e dhisah Tanjung mabedeh acara tradisi Rokat Tase’ Du kaleh delem setaon. Se pertama ebulen ennem otaba petto’ Juni mon tak juli pas sekeduwek ebulen sabeles ebulen November se biasanah benyyak juko’. Achmad pas arembehek dhe’ cakancanah ghebey susunan acaranah pas bhereng apaan se ekaperlo ka angghuy kaparloan Rokat Tase’ dheri ngias paraoh sampek tarian se etampil aghi dhelem acara.,culture & heritage
4650,"Teppak eng alomba, Derek Redmond ngalamen cedera. Secara dheng bedheng e meter ke 225 muncul rassah sakek e sokoh kangannah. Sakeng sakek eng, akadik neng sokoh jiah e tembak bik pistol. Ben akadik oreng se e tembak, Derek dheddhih teppang selajeh. Se ajiah lakonen keng acak loncak kennek atumpu dek sokoh kacerrah, sajen lambat, terus dung tedungan neng tana. Sakek neng sokonah ngebey ajiah metedung abek eng. Derek sadar, impiannah olle medali nengOlimpiade Barcelona jiah le elang. Ngetelak anak eng bedeh delem masalah, bapak eng se bedeh neng attas trbun lok mekker lanjheng langsung aberkak dek bebe tribun. Lok peduli ajiah nabrak ben neddhek bennyak oreng.",sports
1913,"Serah se biasannah dhujen maen bal tapeh manabi bedeh lomba bal paleng antusias sarah nobar sareng reng seppo ban ca kancah sadhaja ?. Manorot kulah ghi oreng se nengghu bal neka sebab jyah lakaran kalebhuren ban lakar daddhi hobi se paleng e kasenneng. Kulah ghaduwan carah sopajha nobarrah sampeyan neka lok sia sia ban ghaduwan penghaselan se rajeh ban ngontongen. Carannah engghi ka'dhinto mukka' toko warkop dhalam semalem. Paste neka bannyak se ngoladhi sebab nengghu bal areng bhareng ka'dhinto lakar la lebhur ban sampeyan cokop modalkopi sachet ban aeng panas bein. Kalabhan monterro bhik kakannah jha' kalep jughan jhuel kacang kellah bhik indomie, pasteh ontong sarah tretan.",sports
463,"Aghama Bhuddha andi' ketab socce se nyamana ketab Tripitaka reya settong okara kona dari pangeran Siddharta e dalem parjhalananna nyare kabibbhasan se aesse ajharan da' se parcaja ka aghama Bhuddha. Oca' Tripitaka asalla dari bhasa Sanskerta, tri se artena tello', ban pitaka se artena kranjhang. Dhaddhi artena Tripitaka reya tello' kranjhang. Oca' ""tello' kranjhang"" se partamana eyarteyaghi dhaddhi baddha manuskrip dari daun ta'al se aesse tello' Kanon Bhuddhis (Vinaya, Sutta, ban Abhid=hamma). Dalem pangembhanna Tripitaka otaba Tipitaka aropaaghi sebbhudhan se eghunaaghi kaangghuy nyebbhut tello' bagiyan otaba baddha otaba kompolan Ketab Socce aghama Bhuddha. Bang-sebng aliran Buddhis awwal rassana andi' cem-macem Tripitaka dhibi'.",religion
1487,"Bhakto jaruah kulah neka entar ka salah settong compo' na tetanggha se laen kampong ceretanah. E ajheg lah kulah naek sepeda montor sareng bebek Maryati. Kulah se a ghonceng bakto jaruah. San jyah kulah nengale budhajannah ternyata laen ghi sareng reng roma. Lebbhi bar bar jaruh. kaulah tojhu' sareng bebek pas keng lok e parenge pa apah. mangkannah manabi daddhi tamoy ruah kita kodhu mesae aghin sebab jareya salah settong adhab cara kita narema tamoy, sapah bein jareya. Deddhi enga' dhabunnah rama manabi e setton bhakto kita bisa a temmoh sareng oreng ban kennengan se bisa maghabay kita neka ajhar ka adha'eng. Sopajha kita jareya bisa daddhi oreng se lebbhi sae pole.",religion
4728,"Patorot Vivobook Pro 15X OLED lok pakek kompromi nuccol kekuatan kreatiffeh hedeh! Hedeh bisa nikmatin kinerja se ghempang deri prosesor Intel Core H - series Generasi ke 12 ben NVIDIA GeForce RTX 3060 GPU, sampe hedeh bisa ngobe ide dheddhih kenyataan lebbi cepet deri seghilok eng, ben NanoEdge 15,6 inci 2,8K 120 Hz NanoEdge Layar OLED bisa manjaaghi matanah hedeh bik bernah cerah ben akurat. Hedeh bisa akreasi delem ketenangan se tenangan polanah kipas dobel, sistem mecellep bik empak ventilasi, ben baterai 76 Wh se kapasitasseh tegghi merrik daya se bhagus ben bisa e andalaghi ghebey ngebey konten, bedeh e dimmah bhein hedeh.",technology
1431,"Manabi dhabunnah kyaeh, mon nyareh elmo jareya kodhu sareh guruh se lakar dher bendher toronan elmonnah paneka dhepak ka ajunan nabi. Sebab anapah ? Aneka bisa onenge kabadha'an elmo jareya bisa sampe' ban sasoai sareng tarekat islam jareya. Nah, bedennah Guru paneka bisa daddhi jhalan nah panerangan tor kaodhi'an. Saenggha hal jareya lok daddhi maslahat ka sadhajana ommat. Nah, mangkannah manabi nyareh elmo aghama jareya sareh settong guruh otabah kyae se bisa onenge ban elmonnah neka la ampon e koca' tengghi, saenggha sampeyan sadhaja bisa taoh ban ngerteh ban lok sala polengarte aghin elmo. Sadhajana bisa onenge dhari ahli ketab ban hadis se lakar la terbukti elmo sareng pengalaman elmonnah.",religion
1435,Oreng samangken manorot kaula jareya ampon la ghaduwan andaran ghuru bhi' dhibi' edeng. Kalaban badannah guru aghama jareya bisa madaddhi aghi ka'odhi'an jareya ghaduwan panerangan. Mela dhari ka'dhinto guru se bisa ngajaraghi ka'dhinto manabi bisa ghi guru otabah ustad se bisa ban onenge kabadha'an aghama ka'dhinto. Ngaregghaen kabadha'an kaom ulama ka'dhinto daddhi aghin sadhajana ommat jareya ghaduwan pandengan manabi sampeyan sadhaja lok paham ban oneng masalah aghama. Kalabhan dhari paneka sampeyan kodhu onenge sadhajan paneka ghaduwa maslahat se ae ban bhuten. Daddhi fongse dhari jareya engghi ka'dhinto malorosaghin ka elmoanah. Mela dhari ka'dhinto jha' asal mele ghuru itaba ustad ghabay madaddhi pangara'an ban somberrah elmo tarotamah elmoh aghama.,religion
1880,"Manorot kulah ghi kabadhaa'an kaindahan alammah neng Indonesia ka'dhinto, salaen jareya duh cek perna nah neka alammah. Hal jareya sanget kulah banggain sebab kulah duh cek sennengah ka olahraga. Namong se manorot kulah cokop menantan nek, ghi manjhet ghunong jareya. Kita bisa nyalosore pan saponapann ghunong neng Indonesia, se e ka'dhimmmah aneka kapernaan se loar biasa. Badha epon olahraga neka bisa nengkat aghin adrenalin loh. Lok coma reng kalek bisaos se bisa manjhet, namong reng binek jughan badah ban bennyak. Tapeh, manorot kulah ghi, mon ghik buruh pertama kaleh nanjhak jareya kodhu siap aghin mentl ban kasehadhan se koat, male lok nge drop.",sports
1572,"Kaula manabi entar ka Jogja salaen nyareh kulinerrah, terros kaindahen alammah pastennah kuleh nyareh le olle  khas Jogja. Sala settongah ghi Bakpia Pathuk SE ampon legendaris ban terkenal se Nusantara. Namong kulah, ghaduwan carah nyareh le olle se bisa daddhi cuan otabah ngaselen. Carannah ghi open jastip, se eka'dhimmah sateap le melleh per bharang ka'dhinto e kennenge biaya ongkir 10 ebhu bein jha' rang larang. Bayang aghin manabi badha reng melleh settong bharang bein la olle 10 ebhu, mon 20 bigghi' otaba badha 30 bigghi' per orengah la ampon 300 ebhu. Kan lumayan sarah untungah jyah. Engghi Mun settong oreng mon sepolo, kadhinapah ?. Pasteh ngontongen sarah kan mukkak jastip jareya, ghun Keng coman a bisnis jasa.",culture & heritage
521,"Kurambiak asalla dari Sumatera Bara’. Bento’en lakar kene’, tape gham-ghaman tradisional reya dhaddhi karaddhu neng bannya’ kennengngan. Sampe’ dapa’ keya ka Naghara tatanggha. Bento’en senga’ kokona macan ban cara ngangghuyya reya kodhu teppa’ ka reng penter ngangghuy. Ekaangghuy ajaga dhibi’, gham-ghaman jiya bisa keya mabada loka se nyata ka dhibi’en. Keng mon sateya, maghersare Minangkabau segghut aghuna’aghi gham-ghaman jiya ghabay nabu’ ramo’ neng tegghalan. Tape gham-ghaman jiya keya ekennalaghi neng felem addhuwan The Raid se epoter neng bannya’ kennengngan neng Indonesia ban neng Negghara-Negghara lowar, se tatanggha’an bi’ Indonesia. Banne ghun urusan atokar malolo se kodhu elaban ngangghuy Kurambiak jiya. gham-ghaman jiya polana la biyasa eyangghuy maghersare ka re-saarena. Senga’ conto se ekasebbhut neng ada’. Eghabay nabu’ ramo’ ghunan.",culture & heritage
570,"Engko’ monla entar ka pasar la ta’ ro-karowan se anyama kakanan. Kakanan bannya’ ejhuwal oreng neng pengghir jhalan. Biyasana se ejhuwal arowa jhajhan pasar se la bada molae lamba’. Sala settongnga rap-orap. rap-orang ajiya cem-macem. Bada se dari sokon bada se dari obi ban bada keya se dari tenggang. Bada pole se ghun teppong, rassana bak accen. Keng nyaman mon ekakan. rap-orapa ajiya biyasana ekakan bi’ enyor parodhan. Biyasana ejhuwal dhing lagghu. Mon nare’ sakone’ kadhang melle la ta’ kera melo. Melo lampeddha karo. rap-orap ajiya bisa keya ecampor bi’ plotan. Keng ta’ nyaman mon rap-orap jiya eberri’ ghula. Polana rassana dhibi’ la manes dayya. Mon eberri’ ghula tako’ sajan manes ban rassana bisa lengnget. Biyasana mon sabbhan ghi’ engko’ kene’, melle rap-orap lemaratos bhai la bannya’ ollena. Kennyang.",culture & heritage
848,"Gharabhanna motor lestrek ghabayanna Xiaomi aherra kalowar ban epabhucor lebat informasi se ngalowwa neng bakto bakto se la lebat. Gharabhan motor lestrek Xiaomi MS11 ajiya ejhellingaghi pada bi' motor sedan McLaren. Informasi parkara desain motor lestrek Xiaomi se da' kaada'en bhucor neng media sosial dari Cena Weibo. epajellas dari ArenaEV neng are Sennen (30/01/2023), mapaddhang cokop jellas acaca marghana gharabhanna ada'en motor lestrek Xiaomi. Dari foto se la ngalowwa ajiya, esebbhut nyama kendaraan ramah kennengngan jiya areya motor lestrek Xiaomi MS11 polana bada tolesan jiya neng bagiyan ada' motorra. Neng dari segi desain, Xiaomi MS1 areya motor lestrek abento' sedan ban badana empa' labang.",technology
4780,"Tang bapak jiah oreng programmer, tang ebok security neng agensi cyber security global. Engkok dhibik seoreng siswi SMA biasa se sabbhen arenah keng nyeling tang oreng tuah alakoh deri roma neng adek eng laptop searean, apah pole mon teppak e tabeng deadline. Tapeh benne berarti engkok lok taoh programming otabeh elmoh IT. Teppak SD engkok menang kompetisi programming junior internasional ben teppak SMP engkok ampo norok'en kompetisi kiah. Setiah engkok masok dek sekolah SMA IT Internasional se bedenah neng Singapore ben maosk lebet jalur undangan. Sabbhen areh engkok bik tang reng tuah mesteh sarabhen sambih nyeling TV, ngopi sambih mecah koran, ghebey update berita teknologi teranyar.",technology
2732,"Menu campir lorjhuk riyah essenah lontong, dheghing, lorjhuk, cambe kenik ben kaddheng bedeh angghuy tolang. Kakanan riyah aghuy koa kaldu dheding, dhedih rassanah gurih ben kuanah abek benning polanah tak angghuy santen. Oreng biasanah ngakan ben e sajhiaghi moso lotnong tapeh bedeh kiyah se tak dhujen lontoh, e kakan anghuy nasek. Nak ghenna'en riyah biasanah e berrik cengi moso perasan jeruk nipis. Ben e sajhiaghi angak polanah mon tak angak bisa ngendhel lemak dheri dhegingah. Saporsi biasanah e arghein 10 ebuh sampek 15 ebuh. Ariyah mon argeh bherung ghir lorong, mon lorjhuk la masok ka hotel otabeh resto larang, amonyih pettok lemak ebuh. ",culture & heritage
4694,"Lok kabbhi oreng lebur negghuh acara olahraga, ben ariah tentoh kodhu e arghein. Deemmaah bhein, seleranah oreng lok bisa e paksaaghi, kan? Keng mon hedeh ampo negghuh liga bal polanah ngancaen pasangan misallah, otabeh hal hal laen se ngebey hedeh negghuh tapeh korang santai, sebaikkeh hedeh jhek ngerassah kepaksah molaen setiah. Polanah negghuh acara olahraga ternyata andik bennyak manfaat. ""Saling e kaek polanah pede, bisa jiah menang otabeh kala, bisa nguataghi ikatan, ngebhentoh kita ngerassah e dukung, ben ngebey kita lebbi ghempang kebukkak soal hal hal pribadi,"" kocak eng Renee Clauselle, PayD, se andik klinik psikologi pribadi neng Long Island, New York. ",sports
1969,"Sopajha sampeyan oneng carannah ghaduwan foto se sae ban ajherrah kamera sadhajana neka badha teknik kah maseng-maseng. Melannah sampeyan entar ka mantannah reng laen ban mantannah jareya e laksanaaghin neng roangan se abukka' se eka'dhimmah jareya mata arennah maghabay pananto bhagus bhuntennah hasel kamera jareya. Manabi ghu lagghu cahaya se sae neka teppak mata areh moncol sampek rakerah saketar pokol 7 lagghu aneka la ampon cokop sae manorot kulah. Namong, manabi neng attassahk ka'dhinto lok neng ka angghuy sebab bisa jhubek ka hasel. Manabi e seang areh jareya se paleng sae saketar pokol 2 siangan neka sebab mata areh la ampon aobe bhernana. Namong bisa e lakoneh neng dhelem ronagan bein.",technology
1891,"Kadaddhian se lok nyaman pole lakaran segghut ngalamen ghi manabi nengale bal neng dhimmah bein, kadheng neng tv jughan. Badeh oreng se bhek nyabhek neng gawangah neka, kocaeng jareah lakaran dhari dhukonnah se eka''dhimmah e sang pasangen ngangghuy pa apan se ampon e parenge we dduweh. Neka lakaran kalakoan se tak beres ongghu se manorot kulah. Sebab, masak iyeh manossah menta tolong ka setan sopajha bisa mennang, tak le lakar lok ghenna menabi kadhi neka. Lok sadhajana percajeh kyah, namong kabadha'an hal jareya tantonah la maghabay pekkeran se lok nyaman ka oreng. Kalakoan se kotor bhakkal ngalakone hal se lok bisa maghabay ambhu.",sports
4582,"Pertama, ngerayaaghi molodhen ghebey wujud rassah seneng ben bhunga dek kelahirannah Baginda Nabi Muhammad SAW mesteh merrik manfaat dek dhunnyah ben akherat. Deemmah njek? Abu Lahab, seoreng se bejhik dek dakwanah Nabi bhein e ringanaghi seksanah neng nerakah sabbhen areh senen. Ariah polanah Abu Lahab ngerassah bhunga dek kelahirannah Nabi Muhammad. Mala Abu Lahab sampe merdekaaghi budak eng se nyamanah Tsuwaibah ghebey wujud rassah bhunganah. Ariah e ceretaaghi lebet sittong hadits se e riwayat aghi bik Imam Bukhari. Sampe Al - Hafidh Muhammad bin Nashir ad - Din ad - Dimasyaqi ngebey sittong puisi se cek gentengah soal ceretanah Abu Lahab riah.",religion
4736,"TV tabung dhesarrah cara kerjanah ajiah bik ngebombardir otabeh nembakaghi lapisen fosfor e begien delem layar bik artikel se amuatan negatif se e sebbhut elektron, otabeh se awallah e sebbhut dheddhih sinar katoda.  Fosfor e kennengen elektron bisa ngebey TV odik otabeh nampilaghi ghember. Neng TV tabung otabeh CRT TV bedeh perangkat se nembakaghi elektron e sebbhut dheddhih senjata elektron (electron gun) se e ghebey deri katoda ben elektroda negatif. Selaen senjata elektron, delem sittong sistem CRT kiah bedeh komponen laen se aperan penting, ajiah kumparan kemudi (steering coils) se nyiptaaghi medan magnet. Bedenah kumparan kemudi jiah ngebey sinar bisa e atur arah lintasannah.",technology
1441,"Salaen ketab socceh al quran, dhalam pan saponapan aghama lakar badha ketab socceh laenah. Napah perloh kita ngayaken aghin kabadha'an ketab soceh jareya ? Manabi manorat kulah, daddhi omat islam jareya kita kodhu ngayaken aghin kabadha'an ketab socceh dhari Allah amargha la ampon daddhi sala settong rukun iman. Napah perlo kita ngayakenaghin katello ketab jareya ?. Kita kodhu ngayaken aghin kabadha'an tello kitab jareya sabelum toron nah Al qurman kita ngayakeneh, mabendherrin, ban mercajhaaghin saongghunnah atehjha' kitab jareya kalammah Allah SWT langkong dhari paneka e ghenna'aghin tor e samporna aghin kalabhan badhannah ketab socceh Al qoran jariya se mapon manonton kasampornaan ketab laennah.",religion
528,"Kake perna ajhelling pesse ebuwan se segghut etegghu’ kake? Arowa bada ghambhar oreng se negghu’ bhirang. La Bhirang jiya nyatana andi’en oreng Maluku. Bhirang asalla dari Maluku. Nyama oreng se negghu’ bhirang rowa, Thomas Matulessy. Pahlawan nasional jiya ngeba Bhirang se aghambaraghi labanna kaangghuy oreng se aganggu neng jhaman lamba’. Gharapanna todi’en reya jan lebar neng bagiyan konco’ attassa. Dhing bagiyan babana arowa abak kene’ dari konco’ attassa. Mon neng Madhura bhirang reya ekaghabay ngerra’ nyeor otaba natta’ nyeor. Bada keya bhirang se eyangghuy natta’ es balok otaba es se gharapanna kotak. Keng kake mon andi’ bhirang ya ta’ langkong jha’ ghabay en-maenan. Todi’en jiya polana tajhem dhingla eyangghuy sakale. Nyaman keya lakar dhing ghabay natta’ dhaghing. Keng jha’ epanatta’aghi dhaghing manossana. Haha tako’ mate.",culture & heritage
563,"Ta’ ghenna’ mon acaca Betawi ta’ ngeba nyama settong oreng reya. Oreng reya bannya’ ekennal oreng keya dari felem-felem se ekamaen dhibi’en bakto ghi’ andi’ nyaba neng dhunnya. Nyamana Benyamin Sueb. Benyamin areya oreng Betawi asli. Rembi’ neng Batavia, 5 Maret 1939. Matena neng Jakarta, 5 September 1995. Orengnga ekennal bannya’ andi’ lalako se sakabbhinna bisa. Salaen dhaddhi artis neng dhunnya se locom, se biyasa kalowar neng tipi, dhibi’en areya oreng loco. Bisa keya dhaddhi oreng se bisa ngator artis amaen neng felem otaba acara tategghuwan se laen. Banne ghun jiya, Benyamin nyatana bisa dhaddhi penyanyi keya. Kabbhi bada lakar. Engko’ ghi’ engka’ tareppa’en jiya, Benyamin amaen felem Samson. Oreng se paleng kowat neng Betawi, se makala bajing-bajing se aganggu ka maghersarena.",culture & heritage
3051,"Treadmill ariyah alat olahraga se biasanah bedeh etempat gym, tapeh tak jarang kiyah setiyah oreng neng roma bennyak andik alat treadmill riyah gebey olahara neng romanah. Macem ben merk alat treadmill riyah bennyak ben argenah deri se mode molaen tellok jutaan sampe se argenah larang. Alat treadmill riyah agebey oreng akaden ajhelen otabeh aberkak neng attas alat jiyah. Alat treadmill riyah bisa eyator kecepetden ptabeh kegencangen, mon gik awal nyoba olahraga ngangghuy alat riyah pasang bein kecepptden se laonan makle tak tekerjet. Olahara sejhem bein neng alat treadmill  riyah bisa ojeng kabbhi. Biasanah makle takm busen oreng se olahraga riyah esambi ngedingagih musik otebh nonton film deri HPnah. ",sports
832,"Kake mon nyongngo' tipi biyasana negghu apa? Neng tipi arowa bannya' barta lebur se kake kodhu tao. Bada program oreng se bada neng dalem dhisa. Oreng se neng dalem dhisa ajiya dhaddhi pandhuman ka kake dhibi' jha' bada oreng se lakar ta' mekkere ka dhunnya. Odi'en ghun bisa asokkor jha' bhanarena arowa bisa ngakan. Se eyarep ghun hasel dari tanena. Bannya' oreng se ta' aromasa asokkor jha' odi' areya amerri' papaste jha' aba' areya ghun terro aesseya bhadhanna ma'le odi'. Mon ghun kabhutowan laen, mon oreng seteya cora' kabbhi bada pangaterrona. Ta' ajhelling ka baba jha' bada oreng ta' andi' tape bisa nyokkore apa se ekaolle dalem odi' ban apa se kodhu ekarjai. Program ajiya banne ghun bur-leburan kake kennal bi' dhisana oreng ban tengka ghulina oreng jiya. Tape kake bisa ajhar dari apa se ejhalane bi' oreng jiya neng dhisana.",technology
436,"Bakto entar onjhangan molod e romana Ke Ju (keyae kampong otaba se morok ngajhi) engko' toman para' samapotdha. Samarena atahlil pas mahallul qiyam oreng manjheng kabbhi, sabellunna engko' nyaman noro'aghi maca sholawat, keng pas ta' tao arapa temmo enga' katondu. Pas temmo nyatondut, bi' reng-oreng dhuli esandhek. Engko' aslinna ta' palengngen keng katondu. Apa pole yang-siyang pas sambi asholawat ya pas acora' ta' ngenneng mella' sakale. Todussa ta' mate magghi la mole, apa pole bakto dha'aran rassana nase' pas buru ta' nyaman ya keng la ekakan. Se robbhuwa jiya bi' oreng nyangghu la arapa. Todus sara bakto amolod pas da'iya. ",religion
1955,"Tv se modelannah samangken kan lok usah kabel se epaaddeh neng attas ruah kan. keng coman ngangghuy TSB kan samangken ryah. Toman ghi bedeh ceretah locoh sraah ryah neng dhalem roma kulah. Bhakto neka tang ebhu kan lakar senneng ngoladhi felm ikatan cinta juah se jhen dhujen ban neng sennengah bhuk ebok jhaman samangken. Lajuh dhari neka lakaran bhakto ruah sadhajana tv neh epate'en kabbhi se manoal neka daddhi tv sekodhu ngangghuy TS. lajuh tv nah lok odhi' ban ngamog sa esse rma melanah bedeh se marosag tv nah jareah. Lajuh marennah areah dele tv nah e tap kotap sareng tang ebhu takok bedeh pa apah neng tabungah. Kulah keng cokop ngelkel sarah, melanah samangken sajhen cangghi kabbhi kabadha'an.",technology
1902,"Cara maghabay kita neka senneng a pede tor ngarassaen manfaattah dhari a pede paneka enggh ka'dhinto, disiplin bhakto. Melannah bhakto se sae manabi sampeyan a pede otaba olahraga ka'dhinto engghi paneka bhakto ghu lagguh san la ampon badhan neka kodhu ban seap e gerrak aghinnah. Hal jareya e lakone sopajha badhan kita neka a gerrak ban aleren dere neka bisa lancar tor sae jareya. Sebab manabi sampeyan e kelakoh tedhung malolo ghi tak bisa. Manfaat jareya bisa bhakal e gerressah manabi sampeyan la ampon rutin ngalaksana aghin ban sampeyan bisa elakone tertib ban sasoai sareng tehnikkah. Mela dhari ka'dhinto tore olahraga minimal 3 kale dhalem samengghu ban parutin aghin ghi.",sports
1977,"Kulah toman melleh mesen cuci namong mesin cuci neka langsong rosak sang sekale nyobak jaruah.Lajuh kulah bingong sakarebbeh dhibik bhakto jaruah, se e ka'dhimmah lakaran bhaktonnah lok rosak mak rosak. Padahal se melleh ghi buruh berik mak ollle se areh langsong rosak sakalen. San marennah dha' neka lajuh kulah agessa sareng toko elektronigghe ban mentah ghenteh, melanah bharang paneka la ampon jhubek ban langsong rosag padaal ghilok e angghuy sakaleh. Hal jareya tantonah la maghabay kulah caremmet ruah kadok ban lok mekker pole anapah mek bisa bharang elektronik se ghi' buruen e bellih bisa ancor sakalean. Lajuh sareng tokonnah e ghenteen sareng se lebbhi sae.",technology
2781,"Bela ben dina ben areh rebuh rutin entar ka kennengan olahraga yaitu gym. Bela ben dina seneng tempat deh amargha kennengan khusuk oreng binik ben alat-alat olahragana lengkap. Deri alat berat burbel se kenik sampe se rajeh bede kiah treadmill, mesin eliptis ben pijakan tangga, smich machine, rowing machine, cable machine, squat rack, alat pulldown machine, pec deck machine, leg press machine ben statis bicycle. Alat-alat e tempat gym sangat bermafaat gebey oreng se entar ben kebutuhan masing-masing. Bela ben dina tak Cuma norok rutin gym ben areh rebuh tape norok kiah rutin ben areh jumat zumba, bela ben dina seneng amarga ketemuh benyak oreng anyar mon entar ka zumba.",sports
2778,"Ben laghuh sebelum mangkat ka kantor jaka mesteh meluangkan bektonah sekejik gebey olahraga push up otabeh tritmil. Jaka biasana olahraga ghun 30 menit, amargha samarenah olahraga langsung yap siap mangkat ka kantor. Terkadang jaka lari pagi aleng leng komplek mon jegenah pagi pokol empa’ amarghna bektona benyak. Biasanah jaka mon ghi’ bedeh bektoh lebhi jaka sarapan roti ben susu eromanah tape mon la mepet bektonah biasanah minta bekal ghebey egibeh ka kantorrah. Tubuhnah jaka sehat ben bugar amargha setiap paginah rutin olahraga ben nagakan kakanan se sehat ben terarut. Jaka melalukan rutinitas olahraga amargha tero bedenah sehat ben tak gempang sakek.",sports
759,"Kake mon terro andi'a bhadhan ganteng, coba' kake melle barber otaba bharang berra' se bisa eyangka' ngangghuy tanang. Ka'-angka'an jiya aghuna bisa maraja bhadhan. Kake ghun ngangka' bharang se berra'en ajiya acem-macem. Korla pada bi' kowaddha kake ngangka' bharang. Tape ca'en engko', kake melle ka'-angka' jiya dari ghan berra'en lema keloan. Ajiya la cokop maske tanangnga kake ghita' aesse. Engko' polana mare ngangghuy bharang jiya. Tape engko' nyewa kennengngan ghabay olahraga ka'-ngangka' jiya. Entar ka kennengngan gym. Kake mon terro ta' rowweddha amelle. Tape mon andi' dhibi' jan nyaman keya. Mon nyewa ya nyaman keya. Lengkap make amaena da'rama'a bhai neng jiya. Cokop majar dari sapolo ebu mon ta' laghanan saarena. Mon laghanan sabulan bada ra-kera arghana rowa ghan pentong polo lema' ebu.",sports
1467,"Manabi tellasen pettong areh ruah laen kiah atorannah manabi reng Madhure. Sadhajana oreng e ka'dhinto ngebey topa' ladeh kakanan khas reng Madhura manabi la ampon tellasen agung. Areh ka ennem mah neka kaula sareng kaoargha sadhaja a massak rajeh magih dhalem kaadaan apasah. Nah lagghuna jareya oreng la ngebey jenor ghebey topak. San le marennah jareya langsong a massak topak naban laennah ngebey pa lappa ladennah ka'dhinto. Semmo sarahlakar a lakoh tellasen topak ryah daripada tellasen agung. Marennah ka'dhinto koduh kellah kabbhi, dhaging, bhabhat, tellor, rebbhung. ban laen epon. Pas san lem malem ngakan bhereng sareng kaloargha se a pasah.",religion
2001,"Lok cokop neng sekanjeh bisaos manabi manfaattah dhari badhannah teknologi se canggih ryah. Oreng samangken kabanya'an aserroh melanah teknologi jareya lok e kenneng angghuy ka sadhajana oreng ban kabannya'an neka oreng mlarat se bisa adaptif sareng badannah teknologi se anyar jareya. Manabi dhabunnah kulah ban pendapat kulah pribadi, justru sajhen bannyak se anyar ban sajhen canggih mala tambah sajhen praktis bain manossah neka ngalakone paapah. Tambah ghampang sarah manabi ngalakone sadhajana saenggha bisa e laksanaaghin sareng pa apah ban e dimmah bein. Contonnah neka akadhi hp samangken la bisa ghabay a lakoh ban ngalakoneh paapah kan. Nelpon ban nyareh informasi se jhau bisa daddhi semmak badannah hp neka.",technology
456,Manabi e Madhura oreng bannya' ta' tao jha' oreng Hindu reya andi' are raja se esebbhut kalaban Nyeppe otaba Nyepi. Oreng Hindu ebakto are paneka bhakal ta' kalowaran sakale dari kalengghiyanna otaba romana. Amargha Indonesia dhimen paneka sadhaja aghama epon Hindu maka kantos samangken bada oreng Islam se kadhang ngalakone Nyeppe naglngeng kaangghuy masemma' aba' ka se Kobasa. Polana  kadhang oreng Islam se kadhi paneka aromasa dhunnya paneka tada' artena sama sakale. Odi' ehososaghi ghun da' ka Dad se maha Kobasa se adhaddhiyaghi alam ban essena. Ta' kalero ban paneka mala bhaghus kaangghuy ajaga iman dari ghudhaan ban fitna dhunnya. Biyasana oreng se semma' ka Allah paneka emoljaaghi sareng Allah kalaban emoljaaghi sareng manossa se jumlaepon bannya' kaangghuy acabis ban nyo'on petodhu kaangghuy kabhaghusan otaba nyo'on barokah kaangghuy kaodi'an.,religion
2792,"Benyak red-mored se nanyah tentang olahraga apa se gebey ma sehat ke beden, pak tio jelas agih sekabhinnah olahraga a sehat ke beden tape deremmah caranah kita se mengaplikaskannah ke beden, benni ghun olahraga molloh tapi pola tidur ben ngakan koduh ejegeh agar beden sehat ben tak gempang sakek. Pak tio ajelas agin olahraga se gempang adalah olahraga jelen sokoh ben lari kecil. Pak tio a jelas aghih oreng se jarang olahraga bisa mendapak kan tubuh lemes ben tak sehat apa pole mon ngakan ben seromben sajen gempang sakek. Pak tio jelas agin pentingah olahraga pagi ben sarapan pagi, minimal olahraga pagi 15 menit smape 30 menit.",sports
4765,"E lansir deri American Chemical Society, ozon fungsinah nyerep sebegien rajeh radiasi ultraviolet mataareh ben nyegghe radiasi bahaya depak dek permukaan bhumeh. Ghempangah, lapisan ozon ngelindungaghi odik neng bhumeh deri radiasi mataareh se bahaya. Keng gas CFC se depak dek stratosfer bisa ngerosak lapisen ozon. E lapisen stratosfer se tegghi, CFC atemmoh bik foton se energinah tegghi deri sinar mataareh. Tebhenah gas se ngebentuk jiah e paduccol. E lansir deri Chemistry LibreTexts, klorin (Cl) delem CFC ngancoren bennyak ozon (O3) polanah atindak dheddhih katalis. National geographic ngocak jhek sittong atom klorin bisa ngancoraghi lebbi deri 100.000 molekul ozon. Lebet reaksi jiah klorin ngerosak lapisen ozon se ngelindungaghi bhumeh.",technology
3611,"Bede pole manfaata olahraga se enteng khusus ghebey Lansia alias reng seppoh. Senam Lansia riya ta` cocok ka nak kanak ngode, panengnga santai. Gerakna lembu` ta` endi` ta` angghuy tenaga sakale. Pokok apello sakone` la ruwa sehat ghebey reng tua. Reng tua se la jhube` kondisi tolang, sendi ben fungsina organ dalem, ye la abit e angghuy saabit odi`na. tambeh tua tambeh akorang kabbhi secara fisik bi` pekkeran. Mangkana bhutoh se enteng-enteng sakale. Jhe` paksa ghellu mun alalakon se sara otabe mekker se dalem soalla ghampang sake` abe`na. La gi` ngodena e angghuy pol-polan pas rata-rata loppae ka mun tua`a kare kastana di budi. Iye jhe`?",sports
2841,"Mon oreng andik mobil ben motor biasanah pasteh bhuto bahan bakar. Mon mobil ben motor konvensional se ghik angghuy bahan bakar bensin biasanah pasti langgenan entar ka SPBU ghebey ngesseh bensin. Benyak masyarakat se ghik apangrasah angoh angghuy bahan bakar se mode dheripada bahan bakar se larang. Pelean engak riyah benni tanpa sebab. Selaen arghenah se lebbi mode, bahan bakar mode engak pertalite riyah tadhe'en padeh engak bahan bakar se premium engak pertamax. Ariyah pelean gaya hidup se lumrah, polanah dheri segi ekonomi lebbi ngontonganghi. Tapeh, maskeh arghenah mode, benyak hal se koduh e bejer lebbi larang se laen argeh bahan bakarnah. Misallah engak kualitas bahan bakar. ",technology
1466,"Manabi tellasen kaula sareng kaloargha kaula neka pati heboh san malemmah. manabi neng kaloargha kulah jareya se paleng dibuh wkwkwk emlannah koduh rajeh roh pestannah. Sabelummah tellasen ghi apokpak ruah se amassa'ah. neng roma teppak gulagguna jareya a yap siyap motong ajhem. A jhem ghu lagguh la e potong gellun lastarennah jaruah pas e bhutbhut. Nah marennah e bhutbhut pas e becco. nak kanak se alakoh ajhem, ebhu se alakoh lappannah. Ajhem san mareh e berseen pas e kellah lun teros lajuh neka pas e massa'en. Pokok manabi tellasen jareya masakannah bennyak sarah. Ghilok se ngebey gar agar, ban merres patennah, ngebey topak ban laen epon. Tapeh rassannah senneng ruah sebab san la tellasen bannyak oreng ka roma ban ngakan bhereng.",religion
457,"Waisak reya are rajana oreng se parcaja ka Bhuddha erajaaghi bhan Mei teppa' e are tera' bulan otaba kalaban sebbhudhan laen iya areya Purnama Sidhi. Are waisak elakone kaangghuy ngemotdhi Trisuci Waisak reya tello' kadhaddhiyan molja, reya kalaheran, panerrangan aghung, ban sedhana Buddha Gautama. 1. Laherra Pangeran Siddharta. Pangeran Sidharta laher dhddhi settong oreng Boddhisatva. 2. Pangeran Siddharta ngaolle panerrangan aghung. Di usia 29 tahun, Pangeran Sidharta adhinaaghi istanana kaangghuy atapa dhaddhi Bhuddha tor nyare kebhibbhasan dari omor towa, Sake', ban mate. Amargha sabellunna tapangghi sareng oreng-oreng nespa se odi'en ta' ontong ban ta' bhjjhra. 3. Pangaollena Parinibbana. Kadhaddhiyan reya aropaaghi wafatdha Bhuddha neng omor 80 taon.",religion
1500,"Manabi sampeyan oneng jha' neng Indonesia jareya makeh bannyak reng se ghaduwan a en laen tor budhaja se laen lok bannyak kaom mayoritas jareya nang memennangah dhibi' ruah. Makeh dhari jareya oreng paneka ghaduwan hak se kodhu e regghain jaruah, entah neka hak ghaduwan aghama tor macemmah epon. Bannyak oreng se aghama minoritas ngalakoneh upacara ke aghamaan namong kabannyak'an oreng mayoritas jareah ngalarang ngafitnah ban majubhek in acara jarea se e anot sareng reng paneka. Manabi pandhengannah kulah selama kita lok ngaroghiin oreng laen ban kita a jhalan layak kadhi biasannah tanpa mandheng paneka aghama neka, ajharannah jareya lok daddhi masalah. Sebab hal jareya kodhu esokkoren melanah neghara kita ryah ghaduwan bannyak sarah ritual ka aghamaan.",religion
4752,"Kamera DSLR (Digital Single Lens Reflex) ajiah slaa sittong jenis kamera se cek populerrah e kalangan pecinta fotografi. Arapah jenis kamera DSLR ajiah kamera se cek populerrah? Jenis kamera riah termasuk kamera digital se paleng e kaleburin fotografer polanah kualitasseh se bhagus. Kamera riah mampu ngaselaghi ghember tajhem ben jelas. Selaen jiah, lensa kamera riah bisa e teh ghenteh sesuai kebhutoan ben katerroannah hedeh. Kamera riah manfaataghi sistem cermin otomatis bik pentamirror otabeh pentaprisma (cermin segi 5) ghebey nerusaghi cahaya deri lensa dek viewfinder. Viewfinder ajiah sittong lobeng kennek se andik kacah, kennengah neng begien budinah kamera se afungsi ghebey nyeling objek se e fotoah.",technology
3599,"Kadhaddhian ta` esangka se ma apes pas pertandingan olahraga riya ye bharang se ta` earepaghi bede. Sapa kiya se terro apes e bakto pertandingan otabe lomba pas alangsung. Misalla Tabhelindhet pas berka`. Korangnga pemanasan otabe mental ghagghar ye bisa. Contohna mun pas pertandingan berka`, jhe` loppa ghebey pemanasan ghellu. Pemanasan ruwa ta` parlo abit otabe sakejjha` ghellu. Paleng enje` la 5-10 menit, se penting la anga` bhadhanna. Pas bhuru berka` kene`. Mun la panas ben locer pergelangan tangan, tabu`, cetak ben sakabbhianna, nyaman la, jarang bede kadhaddhian se ta` e arepaghi enga` kram otabe tabheliddhet ben salah ora` otabe sampe` fatal misalla.",sports
1823,"A langngoy lakar masehat ka badhan ban lakar e yakene sareng kualh bisa matengghi badhan kita jareya. Melanah dhari ka' dhinto kulah ghaduwan pan saponapan carah sopaja kita bisa ceppet taoh carannah a lanngngoy baik neka neng songay, tase' otaba neng kolam renang jaruah. Melanah dhari neka manabi sampeyan ghaduwan alek ghi' kenek neka dulih soro ajher a langngoy sopajha bisa tengghi ban ghaduwan bhadhan se bhagus. Carannah jareya cokop ghampang, a latean ben areh ban ghadue pelateh se lebbhi oneng. Manabi kulah ajher ka ramah kulah lambannah. Jha' kalep ajher pernapasan ghellun male koat dhalam aeng ban jha' kaloppaen jughan pemanasan ghellun male lok kram secara ba tiba.",sports
1852,"Mon a pede neka lakaran nyareh se ghampang ban nyasoai aghin sareng kabutoannah bhik dhibi' edheng. Manabi kulah ghi biasannah jareah lakaran nyelling ghellun keadaannah kulah nottodhin napah bhunten maabi le melleh lat alat pede otabah alat olahraga jareah. Jha' sampe' ngalebbiin bhetessan ban wang muang pesse. Kalabhan dhari paneka, kulah biasannah neka noles apah se e ka parlo. Contonnah, misallah kulah terro a lariah, se paleng penteng dhari lari jareah napa ? Oh, misallah neka sepatunnah se sae ban nyaman manabhi ghebey lari. Lok parlo meleh klambih ghebey lari, cokop ngangghuy sebedennah ban senyamannah manabi sampeyan terro a lariah.",sports
753,"Rekket eyangghuy bi' oreng se amaen rekket. Bento'en rekket arowa lanjhang neng ghu'-tegghu'en, ban bunter neng kol-pokolla. Neng bunterran jiya, biyasana bada jharing se la mare epasang. Jharing jiya aghuna mon mukol ekkok. Maen rekket areya bisa ekamaen bi' duwa' oreng otaba settong laban settong. Lapanganna arowa biyasana bada gharissa se nandaaghi ebbal jiya maso' otaba kaloar. Ekkok ta' bisa epokol dukale bi' rekkeddha. Areya la atoranna amaen rekket. Biyasana bhan pemaen, arowa andi' rekket bang-sebang. Ta' bisa esadiyaaghi bi' oreng se mabada. Ta' bisa senga' jiya. Polana tegghu'an laen, artena laen keya maenna neng dalem lapangan alaban muso tayya.",sports
831,"Koca'en oreng penter, jha' tipi reya andi' pengaro se raja aghuna maghuli atena oreng otaba tengka ghulina. Arapa bisa tipi reya andi' pengaro se raja? Arowa polana, oreng lamba', bannya' ghita' ngerte ban tao pa-apa. Apa-apa rowa kadhang ghampang madhaddhi oreng noro' oca'. Ta' senga' seteya se pa-apa rowa ghampang ekaolle. Bi-lebbi neng media sosial. Pada keya toro'en bi' oreng seteya se kadhang bannya' pangarona. Ajiya koca'en oreng penter, lakar aghantong ka dhibi'en bang-sebang. Perkara ekala' oca'en ban dhaddhi masala neng odi'en, arowa kodhuna etangghung dhibi'. Tape bada lakar oreng se karebbha dhibi' ban ta' noro' bunte' apa se ekoca' reng penter neng loar. Korla ro'-noro' polana oca' neng tipi ajiya egharassa bhender.",technology
4591,"Nabi Muhammad SAW ajiah seoreng nabi ben rasul terakhir ghebey umat Islam. Nabi Muhammad molaen nyebaraghi ajheran Islam ghebey seluruh umat manossah ben ngewarisaghi pemerentaan tunggal Islam. Nabi Muhammad padeh negakaghi ajheren tauhid ghebey ngeesaaghi Allah akadik se e ghibeh bik nabi ben rasul seghilok eng. Nabi Muhammad lahir teppak taon 570 M neng Mekka, bapak eng anyamah Abdullah ben ebok eng anyamah Aminah. Bapak eng Nabi Muhammad adek omorrah teppak nabi Muhammad aomor 6 bulen e delem kandungan ben ebok eng adek omorrah teppak nabi Muhammad aomor 6 taon. Teppak bhejik nabi Muhammad e sosoen ebok sosoannah, Halimatus Sa'diyah.",religion
4712,"Engkok selama odik jiah andik 5 hp tapeh jiah ten ghentenan. Tang HP seghilok eng se setiah jiah merk Xiaomi tipe Redmi A5. Teppak terro HP lambek engkok melleh jiah polanah ajiah mirip bik iPhone 6 body nah. Tebhenah engkok lebur. Engkok melleh jiah teppak eng ghik bhuruh masok SMA ben ghik bhuruh melleh pole 4 taon kemudian. Body nah HP jiah bernah bu abuh, bik RAM 2 GB ben ROM 32 GB. Teppak jiah cek gentengah engkok se melleh. Tepes ben lok berrek. Kameranah kiah cek bhagusseh. Ajiah bisa nangkep bernah se cokop realistis ben fitur profesionallah kiah cokop lengkap.",technology
4708,"Sudoku e kenal kabit taon 1986 se e rilis bik perusahaan teka teki se asallah deri Jepang se nyamanah Nikoli. Sudoku jiah artenah nomer tunggal. Sudoku jiah sala sittong permainan se populer se bisa ngelatih logika ben cara mekker seefektif mungkin. Bisa e kocak jhek sudoku riah sala sittong maenan jheman lambenah. Beberempah oreng nyebbhut sudoku dheddhih number place, polanah jiah permainan teka teki se kodhu kennengin nomer se andik kombinasi. Sang le taoh caranah amaen sudoku, hedeh mesteh le yekin jhek amaen sudoku jiah ghempang ben lok seruwet akadik se e bayangaghi. Make kadheng ketelak ngebhusenin, tapeh bik amaen sudoku bisa ngasah kemampuan otak akadik mekker ngangghuy strategi.",technology
2015,"Samangken dunnyah neka la ampon kecanduan ban butoh se anyamah internet, nah kabadhaan internet ryah cek e butonnah sareng sadhajana manossah. Manorot data jareya badha pan saponapan layanan internet se paleng kasohor neng taon 2022 ngalaloen Cloudflare, antara epon Google, Facebook, Apple, Youtube, Microsoft, Amazon Web Services,Instagram, iCloud, Netflix, Twitter, Yahoo. Aneka la ampon sampeyan onenge kan kadhinapah bannya'na oreng samangken butoh se anyamah internet jareya. Salaen ghabay kabutoan pendidighan, dhagang, kalakoan ban aspek laennah lakar la e kalparlo dhalam ngajalane re sa are jareya. E arep aghin ka sadhajana ghi manabi ngamanfaadhi internet neka pesae aghin kabadhaannah sopajha lok daddhi karosaghan malolo.",technology
806,"Mon ghi' kene', engko' segghut acaka bi' tang emma' marghana en-maenan. Biyasana bhan bakto se lakar tada' lakona, tang emma' negghu gembot. Gembot ajiya bada bannya' en-maenna. Tang emma' arowa senneng amaen gembot se maenna arowa ghun nyoson bhata. Bhatana kodhu esoson rata ban salpa' ka kennengnganna. Mon sampe' dapa' ka attas bhatana, arowa bisa kala ban emolae pole dari ada. Engko' kadhang nantos emma' kalana se terro maena. Tang emma' ta' enda' kala. Maske la kala li-baliyan, gembot jiya pagghun ta' ebaghi polana koca'en lebur. Ban pole ma'le maelang lesso bakto alako ajhuwwal jhuko'. Engko' kadhang sampe' ngamok mon tang emma' ta' enda' eghante.",technology
514,"Koca’en bada careta bhabang pote ban bhabang mera acaka. Dada’en bhabang pote kaelangan emma’en se mate polana sake’ sara. Tao jiya, koca’en bada janda ban ana’en se anyama Bhabang Mera segghut dateng ka romana. Ajhelling enda’ arabat roma ban Bhabang Pote jiya, eppa’en Bhabang Pote ngajhak janda jiya akabin. Da’-kada’en, janda ban ana’en reya bhaghus ka Bhabang Pote. Tape tareppa’en eppa’en ta’ tao reya, Bhabang Pote epaksa soro alako sakabbhinna se bada neng romana. Sampe’ eppa’en mate. Neng settong bakto, ta’ sengaja, Bhabang Pote mangayok kalambhi se ekasennengnge emma’ tirina jiya. Emma’en aghighir, nyoro nyare. Neng jhalan tatemmo bi’ ba-emba se nemmo kalambhi emma’ tirina. Emba jiya enda’ merri’ kor dhibi’en neng-enneng bi’ dhibi’en dalem saminggu. Enda’ Bang Pote. Marena jiya Bang Pote eberri’ labu se aesse emmas. Polana tao, Bang Mera ta’ enda’ kala. Amenta labu ka emba jiya. Dapa’ ka romana, banne emmas se bada neng dalemma. Tape olar se mamate dhibi’en bi’ emma’en.",culture & heritage
425,Ketab socce reya toronna dari Allah kaangghuy dhaddhi conto se bhaghus. Nabi Ibrahim kaangghuy nandhaaghi tandha bhaktena da' ka Allah ban alaksanaaghi nadharra da' ka Allah jha' paleng bhaghus reya ban nomer 1 cinta ka Allah banne manossa. Tape dalem Islam se esambhelli reya Nabi Ismail se nasabbha dagghi' dapa' ka Nabi Muhammad. Caretana pada tape oreng se edalem careta ta' pada. Nabi Ishak reya nasabbha dagghi' asambhung ka aghama Yahudi ban Kresten. Oreng Kresten ta' ngako jha' se ebhelli reya Nabi Ismail polana Nabi Ismail bhabhar dari buda' se eyangghep ta' molja ban ta' patot dhaddhi nabi sanajjan Siti Hajar la mardhika ban dhaddhi rajina nabi Ibrahim oreng Yahudi ban Kresten pagghun ta' ngakowe Nabi Ismail kantos Nabi Muhammad.,religion
1515,"E dhalem aghama Islam manabi reng lakek jareya kawajibannah kodhu abhejeng ka Masjid. Mangkannah jyah sateap mukmin paneka kodhu lakar pa bhejeng a sholat sobbhu neng Masjid. Kalaban dhari paneka bannyak katentoan tor ajharan aghama Islam se parentaen kodhu bhejeng ka masjid. Melannah hal jareya salah settong kawajibhann. Masjid daddhi salah settong kennengan se semmak sareng Allah SWT. Hal jaruyah se madaddhi kaotamaan-kaotamaan a sholat neng Masjid, ghanjarannah epon 27 derejed dhai a bhejeng biasa. Napah pole aneka bhejengngah bhejeng sobbhu se eka' dhimmah Allah SWT la ngajaminaghin pasapah oreng se biasa a bhejeng ka masjid. Daddhi bhagi reng lakek jha' males ban kalep a bhejeng neng masjid maggiah jhau samangken la bedeh sepeda motor.",religion
1907,"Bhakto nengghu pertandingan piala dunia neka kan kulah bedeh neng cafe jaruah sareng paman kulah, ghi saomoran jaruah tretannah tang ebhu se paleng ngodeh. Lajuh marennah dha' neka, kulah mangkat ban paman entar ka cofe neka tor atemmoh sareng pan saponapan kancah kulah e ka'dhissah. Lajuh dhari jareya a dha kancah ghelun. Saketar pokol 8 malemman ruah buruh e molaen. Kabettulan cafe nah, riah konseppah lakar la nobar jaruah, daddhi bisa e oladhi sareng pan saponapan oreng se badha neng e dhissah. Ban lakar manabi bedhe pertandingan piala dunia ryah kennengannah neng kafe neka, sebab loas ban badha layar tancappah neka fasilitassah, deddhi recomen bhagi kulah se ngoladinnah.",sports
3596,"Pas engko` pertama kali norok pertandingan persahabatan bal voli e bengkona engko`. Bakto ruwa mun ta` salah engko` se paleng ngode ben ta` pernah norok pertandingan voli apa bhai. Engko` semangat ben bede deg-deghanna polana se negghu ye bannya` kiya ra kera para` sa RW. Mun e dhisa jhe` salah, voli riya enga` oreng dateng ka parlo otabe hajatan, bannya` se dateng ongghu. Mental ecoba` bakto ruwa, tape engko` justru semangat. Pas olle beberapa bakto, bede penyerang dari labanna engko` nyerang teppa` ka muwana engko`. Mare ruwa esorak ongghu pas bede penyiarra, ongghu langsung merah muwana engko`, kemma se nenggu ye bannya` pas pertama kali kiya. tape engko` kodhu bertahan, mun ca`na tang Bapak oreng se terro sukses kodhu kuat mental ben ta` todus mun gagal. Terros majhu jhe` nyorot.",sports
4674,"Cedera to'ot jiah sala sittong hal se parloh kita hindaraghi sebisa mngkin. Polanah cedera to'ot jiah nimbulaghi rassah nyeri neng to'ot se ngebey kita sossa agerak tebhenah lok bisa ngelakonen kegiaten reh seareh. E lansir deri laman Rebound Orthopedics & Neurosurgery, sala sittong jenis cedera to'ot se paleng sering kejadien jiah keseleo. Ligamen otabeh jaringan ikat neng to'ot dheddhih begien se e kennengen dampak polanah kondisi riah. Ligamen jiah jaringan ikat se fungsinah ghebey ngehubungaghi tolang. Kondisi keselio jiah biasa e marghein aktivitas olahraga kadik bola voli otabeh bola basket se mungkinaghi kita ghebey mendarat bik cara se sala tebhenah nyebabaghi to'ot keseleo.",sports
3570,"Basket pagghun ngennengngi olahraga se paleng e sennengnge nak kanak ngode. Bede alasan arapa nak kanak meleh basket dhaddhi se paleng bannya` minatta, polana settong basket riya ngajhari beremma carana fokus ka sasaran. Kaduwe` basket riya alatih kerjasamana sakelompokan. Katello` basket bisa maksimallaghi tengghina anak, polana karanjhangnga bal bede e attas ben bhutoh lonca` se tengghi. Kaempa` basket ngjhari beremma carana abangun strategi ma` le mennang. Basket endi` paket lengkap ghebey ngontrol bhadhanna anak polana berka`, alonca` ben nyambi bal. Salaenna ruwa basket kiya bisa makenceng otot soko, tangan, ben pokang. Bannya` manfaatta sakalean dari kanak ngode ajhar basket. Ta' kera rogi ongghu.",sports
3587,"Arung jeram pertama kale engko` ben sapopo pas ca kancana sapopo entar ka wisata arung jeram e daerah samir, Situbondo. Rencana wisata`a, tape ye ollena olahraga kiya. Ongghu panengnga ta` pengalaman ngangghuy dayung ben parao.Tape ye terro pole ka arung jeram. Kasoh ben apellowan. Bhutoh tenaga se kuat mun terro lancar pas a dayung ben ajhalan. Mangkana tambeh bannya` se norok tambeh nyaman adayung, tape ye jhe` ra` berra` sesuai rajana parao. tambeh dherres arussa songai, tambeh bhutoh tenaga ghebey magerrak dayung ma` ajhalan ben ta` nongkelang. seru ongghu amaen riya. Bisa alatih otot tangan ben lengan. Bisa makuat lengen kiya. ",sports
3104,"Sereng ben rutin olahraga riyah lakar beccek gebey bhedhen ben kesehatden. Apapole mon eberenge ben ngakan kakanan se sehat tentonah bisa ajegeh dek berrek bhedhen ben bisa ngebey muwah sajjen raddin. Sereng olahraga bisa nyebebagih peredaran dere riyah lancar se bisa ningkatagih oksigen neng dhelem bhedhen. Oreng jheman setiyah pasteh kiyah terro andik bhedhen teggih ben lok endek ekocak pandhek ben se laennah, salah settong manfaat olahraaga kaden aloncak, renang se elakoneh rutin neng olahraga jiyah tentonah bisa nolong nambah teggih bhedhen, tapeh lakar lok sekaleh pas langsung nambah teggih tapeh perloh lateyan rutin ben sereng. Pokok'en mon olahraga riyah nomor settong koduh semangat.",sports
3058,"Olahraga paleng favorit otabeh esenneng deri jheman lambek sampek setiyah riyah senam. Mon budih areh riyah senam se sereng elakoneh ariyah zumba se termasok senam aerobik. Zumba riyah kiyah parak padenah kaden oreng atareh. Musik se eangghuy kiyah kebennyak'en laguh se terkenal ben tempona cepet kaden musik pop. Zumba riyah awallah gerakan se bedeh eciptaagih neng negereh luar tapeh pas bennyak oreng senneng termasok Indonesia. Zumba riyah ekocak kaden oreng atareh margenah lakar gerakan neng senam zumba riyah campuren tarian salsa ben gerakan senam aerobik dibik. Biasah mon terro norok kelas zumba riyah bennyak neng kennengan gym neng kassah biasanah bedeh pelatenah, tapeh mon terro zumba dibik neng roma bisa neroh deri video se bedeh neng youtube.",sports
1519,"Indonesia ghaduwan bannyak kabudhajaan e dhalemmahse kodhu kita onenge. Salah settongah neka badhannah upacara adhat. Upacara adhat dhibi' engghi paneka upacara se elakoneh toron temoron sasuaiaghin sareng kapercajaannah masing-masing. Tojjhuen nah sateap upacara epon en laen, misallah ghabay mantan, kelahiren, otaba dha' reng mateh. Neng Jhaba temor badha upacara nyamannah kasada, upacara jareya e laksanaaghin sareng masyarakat aghama Hindu se badha neng suku Tengger, Bromo. Tradisi neka ghabay menta pangamponan ka Brahmana otaba Dewa penceptah. Dhalem upacara adhat jareya, biasannah masyarakat suku Tengger paneka ngalempar aghin semacemmah sesajen aropaaghin we'buwe'en, kakanan, hasel ternak, sayuran ban pesse ka kawah Ghunong Bromo.",culture & heritage
4589,"Hamka kiah atemmoh bik tokoh - tokoh nah Masyumi, akadik Ahmad Hassan ben Mohammad Natsir. Teppak taon 1927, ghebey ngeluasaghi pengetahuan aghemah ben ngedelemaghi bhesa Arab sekalean ngelakonen ibede, Hamka mangkat dek Mekka. E dissah, ajiah atemmoh bik Agus Salim, seoreng ulama ben tokoh Indonesia, se mentah Hamka ghebey abelih dek tana aeng. Teppak masa revolusi akecamuk, Hamka kiah norok dheddhih ""apoy"" delem pergerakan bik khotbah - khotbah nah. Ajiah e ghemberaghi dheddhih sittong jurnalis se norok agerilya dheddhih penghubung antara ulama ben pejuang. Buya Hamka e kenal publik lebet ceramah ben bennyak tolesennah, molaen deri buku tasawuf aghemah sampe novel.",religion
1421,"E bhulan Molod manabi reng Madhureh jareya a rassah bhulan tellasen selama 30 areh. Hal neka amargha oreng Madhureh kabennya'an a rasolan ban badha acarah moloden neng comopo'na. Aneka seh lok wajib sabenderreh. E laksanaaghin amargha kamampoan bhi' dhibi' edeng. Manabi la mampo ghaduwan ekonomi se sae ban bisa ngada aghin moloden ghi tak anapah laksanaaghin. Manabi lok ghaduwan pa apah lok anapah jughan tak e laksanaaghin. Tapeh kabennya'an oreng Madhura jareya ngadeaghin moloden ban konjengan ruah. Dhabunnah dher olle barokannah dhari kalaherannah Nabi Muhammad SAW. Manabi dhan kulah seh, jareya benne bid'ah tor serek, aneka bentuk rassah sokkor kalabhan badhannah ban laherrah baginda nabi.",religion
1959,"Sampeyan eparenge oneng ghi manabi le melleh alat elektronik neka kodhu pa talete. Mon melleh mesin cuci napah pole se dhujen bannyak rosaggeh tor segghut rosaggeh. Jyah se kodhu eperateaghin, melana mesin cuci neka badha dua' bharna. badha se labhang settong, badha se labhang duwa'. Manabi se labhang duwa' neka kabannya'an lebbhi mode dhari se lbhang settong. Badha jughan se otomatis ruah soallah, aneka se jung larangan tape lebbhi efektif ruah mon ghuy ngangghuy. Mon se otomatis neka biasannah wattah jareya lebbhi rajeh daripada se manual. ban e tamba pole manabi labang settong jareya lebbhi nga hemat kennengan bein daripada je rajeh.",technology
525,"Buddhaya Jhaba ngagghep kerres reya dhaddhi sekep sakte se esocce’e. okoranna kerres reya acem-macem ban bada macem se dha-bhidha keya. Oreng se ghabay kerres reya eyangghep oreng se bisa eyandhelaghi dalem kapenteranna se terros eghi-baghi ka ana’ potona. Lakar ta’ ghampang matoron elmo ka oreng. Apa pole ta’ kennal ka orengnga. Maske bhala semma’, ta’ kabitong jha’ bhakal olleya elmo dari jiya. Mon gharapanna, kerres reya agu’-leggu’. Emaksodaghi ghabay tojjhuwan merri’ loka se sara dhingla eyangghuy ghabay gham-ghaman ajaga dhibi’en. Neng bannya’ barta, kerres reya pagghun eyangghep bharang se andi’ kakowadhan sampe’ sateya. Ghi’ bannya’ oreng pagghun alako araya’aghi dalem kabada’an upacara adhat ghabay kerres neng bakto-bakto se la etantowaghi.",culture & heritage
2839,"Samarenah covid, sekitar taon 2022 sampe 2023, kendaraan listrik molaeh benyak e minatin ben molaeh benyak e lirik moso masyarakat. Ariyah polanah produkgeh molaeh benyak ben benyak oreng influencer ning internet se promosiaghi nyamannah angghuy kendaraan listrik riyah. Selaen arghenah se mode, angghuy kendaraan listrik riyah ca'an bisah hemat ka pengeluaran bahan bakar. Mon biasanah angghuy kendaraaan konvensional benyak abhik ka bahan bakar, mon angghuy listrik riyah dhedih bisah lebbi hemat. Oreng se la andik biasanah pas ngesse'eh bahan bakar ning romanah otabeh pas ning stasiun pesinian bahan bakar se molae e pa bedeh ning mal-mall otabeh ning stasiun bahan bakar konvensional. ",technology
4719,"Se paleng ngerassah dampak eng bik teknologi HP jiah oreng tuah, nak kanak setiah parak sabbhen seminggu sekaleh mentah jatah pulsa dek oreng tuah, padahal lok kabbhi oreng tuah bisa menuhin permintaan anak eng. Deti jiah muncul inisiatif deri anak ghebey deemmah caranah olle pesse ghebey melleh pulsa, ben ajiah bisa bhein ngebey nak kanak ngecok pesse oreng tuanah, ngecok pesse kancanah, sampe se paleng jhubek ngangghuy pesse SPP nah ghebey melleh pulsa. Dheddhih le jelas hp lakar merrik dampak jhubek ghebey remaha otabeh nak kanak, kita kodhu nyeleksi teknologi se ghik bhuruh muncul apah teknologi jiah merrik dampak positif apah njek.",technology
3024,"Kak Firsa riyah alakoh neng kantor se bedeh neng Universitas Brawijaya. Kak Firsa riyah jabatannah sekertaris pimpinan dekanat neng salah settong fakultas se bedeh neng kassah. Sabben areh, Kak Firsa riyah deteng neng kantor pokol belluk gulagguh gebey absen masok ben sorenah mon tak lembur mole pokol empak sore. Segilok'en mangkat dek kantor Kak Firsa riyah mesteh sholat duha gellun. mon abhejeng duhur ben asar Kak Firsa riyah neng masjid semmak'en Kantorrah. Maggih lakonah pendet ben sibuk searean, tapeh Kak Firsa riyah lok toman loppaen dek bektoh sholat maggih seng sholat ruh-keburuh otabe mepet se parak tadek'en bektonah, polanah kancah neng kantor jiyah beccek sereng ngengaken mon bektonah sholat.",religion
3568,"Basket ye riya ekstrakurukuler olahraga se paleng bannya` e minate ben nak kanak. Ta` tao kiya apa se ghebey basket bisa sa terkenal riya. Utamana mun e kota raja, panengnga ye bede kelompok penarina kiya se aghebey semangat. Ariya se dhaddhi minatta basket tengghi, basket ruwa bede 5 oreng pemain sakelompok. Sakale masok bitonganna langsung duwe` nilainya. Baktona sa ronde pera` 10 menit, tape empa` kale ronde amainna. Basket ruwa aslina e ciptaaghi dari Guru olahraga asli Kanada, nyamana Dr. James Naismith. Guru riya mekker beremma olahraga se cocok ghebey moreddhe pas teppa` musim cellep tape e kennengan tertutup. Marena ye ruwa, basket akhirra. Ruwa singkat caretana. ",sports
4766,"Apah hedeh toah cara ngangghuy AC se teppak? Ngangghuy AC se teppak bisa ngehemat listrik ben biaya. Ngehemat biaya riah benne cuma ngocak soal ngehemat biaya taghien listrik PLN, tapeh kiah soal ngehemat biaya ngerabet ben mabeccek, mala biaya melleh unit AC anyar. Pertama jiah angghuy Ac se sesuai bik kebhutoan ruangan. Jhek angghuy AC se lebbi kennek deri kebhutoan ruangan polanah bisa ngebebanin kerjanah AC ben ningkataghi konsumsi energi listrik. Otomatis biaya listrik ongghe. Keduek, perhatiaghi sombher panas delem ruangan. Mon ruangan bedeh sombher panas, misallah kompor. Male okoran kennek, mesteh ngorangen kinerjanah AC. AC bisa alakoh lebbi keras ghebey bisa macellep ruangan.",technology
3047,Plank aropaagih lateyan se gerakannah eloakoneh kaangghuy ajhegeh posisi bhedhen kaden tolak angkat delem bektoh se etentoagih. Plank riyah gebey ngelateh otot neng bhedhen. Plank riyah ngegunaagih lengan bebeh gebey nahan gerakan keng lok dorong bhedhen neng attas kaden oreng push up. Mon oreng se andik tabuk buncit ben pinggang rajeh bisa lateyan gerakan plank riyah makle tabuk deddhih rata ben pinggang kennek. Gerakan riyah beccek  mon elakoneh ben areh. Mayuh ca-kancah molaen plank riyah maksimal se areh duek menet ben areh. Olahraga riyah cek cocok'ah gebey oreng se diet gebey mengoros bhedhen. Olahraga riyah beccek elakoneh gulagguh jegeh tedung otabe lem-malem segilok'en tedung.,sports
453,"Tellasan topa' reya saminggu samarena tellasan petra otaba tellasan Idul Fitri. Sanajjan banne teppa' ka banne are rajana tape mongghu oreng dhisa, tellasan reya lebbi raja etembhang tellasan laen. Orenga bannya' aghabay topa' ban aghabay cem-macem kakanan dari bahan otamana iya areya topa'. Tellasan topa' segghut eghabay bakto kaangghuy ajar-kalenjar maso kanca otaba bhala. Apa pole paraban maso lanceng se ghi' kal-bhakal biyasana atamoy pas nyambi bhakalla ka romana, mare jiya jar-kalenjar biyasana pagghun ka ghir sereng. Oreng Sampang biyasana entar ka Camplong ban paste sella' maso oreng jar-kalenjar dhala malem pagghun sella'. Tellasan topa' biyasana dhaddhi panotopbha tellasan petra ban mare jiya biyasana bhakal pada maso are biyasa. ",religion
1868,"Teppak bedeh pertandengan lomba volli neng daerah romannah kulah lakar duh cek sennengngah melanah neka kulah atemmoh sareng nak kanak se ghaduwan bhakat se jago neng olahraga bal ka'dhinto. Rassannah neka lakaran lok bisa e abesin pole, mun tak sala teppak jareah lakaran Agustusen jaruah e dhimmah kan mosemmah lomba ban teppak jarah bhaktonnah lomba volli antar dhisah. Kulah ngeding bedeh lomba volli jareah teppak dhu malemmah, lajuh Sennen sorennah kulah mangkat sareng tang alek neka ngoladhi lombannah jareah. Kulah lakar paleng semangat manabi bedeh volli, napah pole se amaen neka tetangghe kulah sadhaja se theng ghanteng ban ghi tenggi sadhaja.",sports
1843,"Sapah kanak se lok sennengah ajelling reng ghenteng ban reng raddhin, kulah bein ngabesin arassah ek sennengah. Hal se parlo kulah tengale engghi jareya manabi sadhajana neka lakaran la dhari robennah ghi, ban pole neka pemaen otaba lakar atlet se kasohor ban se terkenal. Manabi sampeyan onenge Ronaldo sareng Messi jyah sapah se lok senneng. Namong kulah lebbhi senneng ajhelling Ronaldo bein sebab aghamanna juughan depadeh sareng kulah ban gayannah neka sobhung se nandingin seh. Kulah ajelling lok coma dhari robannah bisaos, namong badha pan saponapan se pastenah kulah tengale antara epon, andhabbah ban carannah neka ka kaloarghanna jareya kadhinapah. Pastenannah la oneng sadhaja kan jha' lakaran tresna ka kaloargha.",sports
1846,"Manabi sampeyan oneng kennengan nge gym ka'dhinto lakaran bannyak lat alatdeh ghi ban pastenah neka re' berre'. Toman ghi kulah bedeh ceretah se locoh sarah se eka'dhimmah kulah ngarassaen neka metodhus bedhen dhibi' bhakto jaruah. Daddhi teppak dhe' adhe'eng kulah nge gym jareya, mangkat neng kennengan gym neka saketar pokol 7 malem amargha biasannah kulah lakaran keng ghaduwan bhakto du jam bisaos. Marennah jareya kan le pemanasen ghi, kulah neka e ajherin ngangka'barbel se berre'eng neka duh cek sarannah jaruah. Lajuh kulah adhabu ka pengajherreh ""Mas neka marbel mak cek berre'eng sarah"" koca' eng kulah, pas pengajhaerreh neka lajuh aghellek ban ngelkel tretan melanah kulah ngolok marbel benne barbel wkwkwk.",sports
4732,"TV tabung otabeh TV CRT (Cathode Ray Tube) ajiah tabung vakum se essenah sittong otabeh lebbi senjata elektron, se mancaraghi berkas elektron se e manipulasi ghebey nampilaghi ghember neng layar se odik. Peralaten se ngangghuy sistem akadik riah lok cuma TV tok, tapeh bedeh kiah peralatan laennah se ngangghuy sistem padeh, akadik monitor oskiloskop, monitor komputer (keluaran lambek), monitor radar, ben laennah se biasanah keluaran lambek. Sinar katoda otabeh Cathode Ray ajiah istilah se e angghuy ghebey ngeghembherin berkas elektron teppak pertama kali e temmoen, seghilok akhirreh e pahamin jhek apah se e pancaraghi deri katoda ajiah berkas elektron. E jheman setiah TV riah le molaen e ghenteh dek teknologi se lebbi modern.",technology
2003,"Sajhen berkembang teknologi samangken, sajhen koat jughan sampeyan bisa onenge manabi perkembangan jhaman ka'dhinto lakar sajhen ceppet jhalannah. Kulah lamba' teppak ghi' SMP ruah sadhajana ca kancah kulah neka jarang se ghaduwan laptop. Se andhi' paleng se sogi sarah ruah, tapeh kulah entarrah ka warnet. Tapeh, manabi samangken neka kemmah badha oreng entar ka warnet wkwkw sadhajana ampon la ghaduwan laptop. ban badha carannah a jhaga laptop male lok ceppet rosak. Se pertama, angghuy sacokoppah, jha' ban areh ghellun. lajuh, jha' angghuy manabi bateraiah adhek ban sambih e cas, angoan pateen ghellun lajuh lanjhut ngerjain pole marennah. Hal neka soallah bisa maancor mesin laptop.",technology
549,"Mon kake dhaddhi marbot neng Masjid, kake pagghun segghut nambhu jidur. Jidur padana kendhang. Kendhang raja. Biyasana etabbhu bi’ kol-pokol dari kaju. Mon dhing Jumat, Sobbhu, sampe’ bhan baktona abhajang jidur jiya etabbhu. Dhingla saoran pada etabbhu keya. Kaangghuy nyaghai oreng se tedung. Jidur ekaghabay dari kole’en sape otaba embe’. Neng pengghirra aesse kaju se tegghu ma’le ta’ ceppet powa. Nyare kaju jhate otaba kaju jharan bisa keya ekaghabay jidur. Keng kake mon ghabaya, kake kodhu nyare kole’en sape ghallu bu’ nyare kaju. Kaju rowa banne ghun loros. Tape calannu’. Bungkol dhing jhellingaghi dari attas. Kake bisa nyoro oreng mon terro ta’ lessowa otaba ta’ rowwed ka dhibi’en.",culture & heritage
1584,"Neng polo Madhura paneka makeh la ampon e bhagi sareng empa' kabupaten namong sadhajana budhaja salebbhina parak pade'eh. Madhura se daddhi sala settong polo leppas se badha neng Jhaba Temor ka'dhibto ghaduwan budhaja se bannyak sala settongah neka alat musik tradisional ban budhaja laennah. Dhalam kabadhaan perkembangan musik tradisional se badha neng Indonesia cokop meratenen, sapantessah kita daddhi generasi ngodeh panerrosah bisa a jhaga tor ngalastare aghin. Sareng ka'dhinto melanah alat musik tradisional Madhura paneka bisa daddhi alat musik tradisional se ngadunnyah ban bisa e lindunge sopajha lok e akkoen sareng neghara se laennah. E arep aghinnah sopaja kita bisa ngajhaga tor pertahanaghin eksistensi nah alat musik ka'dhinto.",culture & heritage
1485,"Dhalem ngafalaghin ketab soceh Al quran jareya bannyak kabermafaadhen ka adhajana ommat manossa. Bannyak kabermanfaadhen sala setongah engghi ka'dhinto kamoljeen dhalam odhi' neng dhunnyah. Salaen dhari paneka dhalam hadist epon ampon e jellas aghin ka omtamaan ngafalen quran sala settongah masok soargha sareng sadhajana kaloargha tarotama reng seppo. Reng seppo mangken bhakal e parenge mahkota se senaddeh neka lebbhi senat daripada senattah matareh neng bumi. Kabadhaannah jareya badha neng soargha firdaus sareng nabi Muhammad SAW. Salaen jhanji ghabay reng sepponnah, mangken neng alam kobhur jughan badha se ngajhaga ban kancah se ngalindunge kita manabi e pakon patanyah sareng malaekat penjhaga kobur jareya. Daddhi toreh tretan bik sambi kancah kyah sareng Al quran.",religion
1550,Careta rakyat paneka manorot kulah kodhu jhaga kabadhaannah. Manabi parloh kodhu ghabay aghin settong buku careta sopaja lok elang ban versinnah cokop settong tor maloros careta fiktif laennah. Kabadhaan cereta rakyat neka bisa daddhi identitas sah settong daerah sopaja bisa terkenal sareng sadhajana masyarakat Nusantara. Salah settongah neka careta rakyat se paleng melegenda neka ghi Tangkuban perahu. Jareya oreng la ampon bisa enga' careta Tangkuban perahu neka asallah dhari kammah ban essennah caretannah apah. Intinnah pokok la padeh. Bisa daddhi sala settong media pangajharan dhalam dunnyah pendidghen samangken. Sopajha hal jareya siswa bisa nga onenge tor bisa taoh kabenderran tor pessen dhari careta jareya.,culture & heritage
1559,Reng Madhura kabannya'an lakar senneng ka senjata tradisional ban se antik tor ghaduwan careta e dha'kammah. Sala settongah engghi ka'dhinto cloret se biasannah a bentuk bhulan sabit tor Reng Madhura e kaangghuy ghebey ngare' kalabhan ghebey ghu'tegghuen.  Manabi reng Madhura biasannah ngangghuy sekep jareya ban lakar dhujen e pajang neng romannah daddhi hiasan. Selaen dhari cloret biasannah majangaghin kerres se antik ban ghanteng jaruah okerannah. Sebab oreng e ka'dhinto lakar Kabiasaan negghuk senjata manabi la ampon badha masalah sopajha lok patang ongghe ban padha aman sadhajana tanpa ngalokkaen settong sareng laennah. Lok jarang jughan cloret ka'dhinto daddhi hiasannah rasoghan melanah paneka male e kocak reng Madhura asli.,culture & heritage
762,"Neng sakola'an biyasana mon samarena ulangan, na'-kana' menta mabada lomba. Lomba areya bannya' macemma se ngala' macemma olahraga se bada neng sakola'an. Lomba ajiya enyamae clasmeeting. Lakar bhan semester pagghun bada lomba ajiya. Na'-kana' lake' bannya' senneng mabada lomba futsal. Futsal arowa ghun bhuto oreng petto' bi' ghantena. Se maen biyasana ghun oreng kalema' bi' giperra. Lomba laenna bada lomba alari ngeba pako ban kodhu epamaso' ka bhutol. Ban bannya' lomba laenna. Futsal areya moseman keya. Kadhang mon tao ghianunna bada na'-kana' se tokar, bisa dhaddhi lomba jiya ta' epabada pole. Na'-kana' mon epadayya kadhang ghi' ngarongngong. Ghi' bada oca' se nya'al ka ghuruna polana ta' mabada lomba jiya. ",sports
757,"Neng dhisa bannya' osom oreng amaen kasti. Maen kasti otaba ebbal tembhung arowa biyasana eghabay maen tek-etegghan bi' na'-kana'. Dhaddhi tembhung ajiya aghuna marobbhu blingkaran se lamare esoson epategghi. Bada ngara sapolo blingkaran se kodhu eparobbhu bi' se nokol. Biyasana banne etokol, tape eyontalaghi. Mon merre ban robbhu, tembhung jiya kodhu merre ka bhadhanna oreng se ngancan. Mon ghita' merre, oreng se ngancan jiya bi' sakanca'an tugassa arowa majhagha ghenteng se eparobbhu jiya. La mon se setiya bannya' reya amaen kasti epokol ngangghuy kaju. Tugassa pada. Bal kastina reya kodhu merre ka oreng ban kancana oreng se mukol. Mon ghita' merre, oreng se mukol arowa aburu. Entar ka tiang se la maddhek.",sports
1529,"Taneyan Lanjhang bisa e arteaghin daddhi pekarangan roma se lanjhang. Se eka'dhimmah mereka neka dhingghal neng dhalam settong bangonan lanjhang se aesse dhari pan saponapan kaloargha, tretan otabah dhi'mejedhhi'. Halaman otabah taneyan neng adha'eng roma se lanjhang neka daddhi cere khassah oreng Madhura. Ban dhalam taneyan jareya aesseh pan saponapan komponen antara epon badha roma tuannah, langghar, dhapor sareng jhedding. Biasannah langghar, dhapor tor jheddhing jareya badha e roangan se apes ban badha neng luar roma tape daddhi settong taneyan. Aesse dhari pan saponapan kaloargha dhalam settong taneyan ban biasannah neng taneyan ka'dhinto e tanemmen ka'bungka'an se alon ban ngorem ruah male lok panas. Tapeh tettep kodhu e jhaga.",culture & heritage
4611,"Teppak UAS areh jiah, Gilang olle jedwel ujien penjas orkes ben matematika. Se pertama jaih matematika. Gilang se lumayan lebur dek tong bitongan lok nyangka jhek ujien matematika teppak jiah bisa cek sossanah. Gilang tebhenah ngerassah cek stresseh ben kepelengan bik mor nomor neng dhelubeng ujiennah. Tebhenah teppak le masok dek ujien keduek, ujien penjas orkes, Gilang se lebur apede dheddhih semangat pole. Gilang merrik'in usahanah se paleng genteng, apede 101% sekalean male lok kepelengan bik matematika. ""Boh, Lang, cek semangatteh hedeh,"" kocak eng ghuruh penjas orkesseh, Pak Lutfi. Gilang kadik biasa keng adelemeh. Keng lok percuma Gilang apede marenah matematika, ajiah olle nilai paleng tegghi teppak aberkak.",sports
1456,"Toman kaula neka ghi, norok tang ramah ambha' teppak ghik kanak a bhejeng jumaden hahaha. Lebhur atemmoh oreng polannah, pokok ghi' juah kulah kennek sarah, ngara omor 5 taon ye. Nah, caretanah jyah kan ramah mangkattah bhejeng Jumat neng Masjid e temorrah roma. Kulah nekah noro' buntek tanpa sapangatao annah jariah. Lah, mela dhari neka san la mangkat dha' masjid kaula a dhantossah neng kennengah wudhu'eng reng binek jaruah juk tojuk a maen aeng. Pokok dhari awwal sampek akher khotabh Jumat. Sampek areng khootib jariah enga' dhabunnah dhibudih ngocak kadih neka ""Senga' labhu bing"" eee e jhellingahin rapah sareng ennya' oreng pas e leg gellein sareng bannya' oreng.",religion
4689,"Sempetaghi hedhe ghebey apede. Apede jiah benne keng cuma ghebey noronaghi berrek bhedhen. Pentingah apede jiah ghebey kesehaten lebbi deri jiah. Apede jiah gerak bhedhen ghebey nguataghi otot ben tolang, serta nyehataghi abek. Apede bisa hedeh lakoen dhibik e antaranah akadik aberkak, arenang, asepedaan, otabeh ajhelen cepet. Ben mon apede se e lakonen bik oreng laen jiah misallah akadik amaen bal, bulu tangkis, tenis mejeh, ben ghik bennyak pole. Apah bhein bentok apedenah, ajiah bisa ngaktifaghi kabbhi anggota bhedhen se merrik manfaat secara fisik, mental, ben lanjheng omor. Lok terkecuali manfaat manfaat laen kadik ngebey kolek sehat ben glowing, misallah.",sports
560,"Mansuhana nyamana. Oreng se biyasa ajaga makamma Syekh Raba neng Meddhangan, Dhammabu, Mekkasan. Mansuhana omorra paleng la dapa' ka para' empa' polowa. Orengnga bisa etemmone neng dhalemma langsong. Orengnga tao silsilana ka bhuju' Raba jiya. Mon kerana bhuto, se sakerana terro taowa jha' bhuju' Raba areya dari dimma asalla, Mansuhana bisa ajhellasaghi. Koca'en keya, Mansuhana reya ghi' bada toronanna dari bhuju' jiya. Kennengngenna ghi' so'-maso'. Neng ghir-pengghirra bada bannya' saba. La neng Bhuju' Raba areya, kennengngenna seddhi'en Masjid Meddhangan. Neng dissa bada pondhuggha keya. Nyaman keya mon mondhuk neng dissa. Langsong eghurui bi' Mansuhana. Neng seddhi'en bhuju' jiya, bada ka'-bhungka'an se omorra la dapa' atosan ebu taon. Raja ce' rajana.",culture & heritage
3135,"Setiyah bedeh acara ngelencer dek kennengan Selecta, Batu Malang. Engkok norok kiyah margenah riyah acara sekolah se ekhusussagih dek kellas enem se parak leppasah deri SD. Engkok mangkat se bis bik tang kancah sekellas, kareppeh engkok ngebeh tang kamera gebey foto-foto neng kassah bik tang kancah ben guruh, polanah se andik kamera semmo genteng neng kellas keng engkok bein. Tapeh berik teppak mentah ijin dek mamak engkok lok ebegi ngebeh kamera dibik kocak'en engkok gik kennek ben orengah loppa'an ben pole lok rengkes, takkok'en kamera jiyah elang mon etegghuk engkok. Engkok awallah ngambul polanah lok ebegih ngebeh kamera jiyah polanah engkok le mareh ajenjih dek tang kancah mon ngebeh kamera jiyah.",technology
3075,"Lok kabbhi mored riyah senneng dek ekskul olahraga bedeh kiyah mored se keng coman sennneg dek ekskul se kesenian. Tapeh biasanah  on mored se senneng dek ekskul olahraga jiyah kebennyak'en red-mored lakek'an margenah ajiyah salah settong kegiatden fisik bhedhen se ekeleburin nak-kanak. Apapole senyamanah bal sepak bola ben futsal. Sajjhen bedenah segghut acara sepak bole se esiaragih neng TV deri sepak bola neng Indonesia sampe luar negri akaden liga inggris juah, se nambah semangat nak-kanak lakek negghuh bal ben norok'en olahraga bal sepak bola jiyah. Tapeh, bedeh jughen nak-kanak otabeh mored binek se padeh lebur dek olahraga termasuk bal riyah, biasanah mon nak-kanak deiyeh riyah lakar senneng dek kelakoan se megerak bhedheh ben mekeloar keringet.",sports
3590,"Bede cem macem pendapatta reng oreng soal olahraga se nantang ben bahaya. bede se ngoca` ta` usah ra sara, jhe` enuwa nganu apa ma` tager sara. Sarana olahraga nantang riya soalla bisa asabaaghi kematian. Contohna asapedaan e ghunung e daerah se naccek. Maseh mosem nemor, tape mun lan jhalanna ta` nyaman ye pagghun kodhu ngastete. Atur kabbhi rem ben setelanna sapeda, jhe` coba-coba mun ta` teppa` sapedana bisa talabu sampe` ka mate. Mangkana kodhu asadiye helm kiya, polana cetak riya se paleng penting ben rentan talabu bisa geger otak otabe pendarahan. Mun la urusan bi` cetak aria paste korang lebbih bisa operasi sampe` ka mate. sara ongghu jhet.",sports
4690,"Engkok ghik ennonah entarah alakoh deri roma. Kebetulan engkok le nandatanganin kontrak bik sala sittong perusahaan start up neng daerah Jhebeh Berek. Keng polanah engkok ghik adek mood ghebey alakoh, teppak sarah tang kancah atanyah engkok andik kegiaten apah njek. Engkok se le paham tebhenah langsung atanyah, ""Kammaah kita?"" Setenga jhem deri jiah kami le mangkat dek kottah ghebey negghuh gebetannah tang kancah atanding e lomba basket sekabupaten. Kami kedueh mangkat dek GOR. E dissah kami mon temmon bik kancanah tang kancah ben kami negghuh bhereng. Engkok sempet anyak tanyah selama negghuh soal aturan ben cara maennah bola basket jiah deemmah.",sports
2011,"Kalabhan dhari majunnah teknologi samangken, kita neka se daddhi lebbhi tuah dhari lek alek kita otaba para reng seppo aneka kodhu tengateh sarah sareng badhannah teknologi jyah. Jha' sampek nak potoh neka nyala aghinnah badhannah teknologi jareya, saenggha hal neka bisa marosak ka generasi ngodeh. Makeh reng bannyak ghaduwan manfaat sareng kabadha'annah teknologi se terbarui otaba terkini, namong neka la ampon taoh jhubek eng teknologi jyah ghi bhakal lok ngalakone hal se jhubek, namong bhakkal ngalakone hal se lebbhi sae pole. Oreng samangken kan rajeh hasrattah, terro kadhineka terro kadhineka tapeh lok bisa ngontrol badhan dhibi' saenggha hal jariah se kodhu daddhi poinnah dhalam manfaata aghin teknologhi dhalam hal se lebbhi sae pole benne ghabay dhen bedhenan.",technology
1873,"Bannyak dheri kita se ngebey cara kadhinapah manabi nengale pertandingan olahraga jyah se lok musennin ban nyellingan matah tv maloloh. Bisannah kulah neka lakaran dhujen nengale sareng layar lebhar jaruah se e pettek neng LCD ban teng pettengan neng dhalem kamar ngangghuy ac se cellep melana bhi' ghuk gheng ghu'. Pan saponapan carah kulah lakoneh sopajha lok busen dhibi' jaruah, lajuh kulah nyareh kancah nobar neka se. Biasannah bhi' ser seren se eka'dhimmah bisa nyelling malaloen videocall saenggha bisa ngoladhin areng sareng ban pole kita bisa nengghu dhari jarek se jhau jughan. Kalabhan dhari paneka sampeyan saongghuna bisa neroaghin jughan ghi.",sports
512,"Polana atokar bi’ emma’en, Sangkuriang nyeggha dari romana. Dayang Sumbing, nyama emma’en, sossa ban adu’a’ ma’le pagghun raddhin ban tatemmo pole bi’ ana’en. La abit, Sangkuriang mole ka kampongnga. Dhisa jiya bannya’ aoba. Neng jhalan nyare emma’en, Sangkuriang tatemmo bi’ reng bine’ raddhin, toro’en jiya emma’en. Sangkuriang terro pas langsong alamar ngajhak reng bine’ jiya akabin. Neng settong bakto, Sangkuriang menta Dayang Sumbi nyerreddhi odhengnga. Bakto jiya keya emma’en ajhelling bada lapeddha loka se pada bi’ andi’en ana’en. Dayang Sumbi sadar jha’ reng lake’ se menta dhibi’en jiya ana’en. Dayang nyare cara ma’le Sangkuriang burung akabin bi’ dhibi’en. Mare acareta jha’ dhibi’en emma’en. Sangkuriang ta’ partaja. Emma’en andi’ duwa’ sarat ma’le bisa akabin bi’ dhibi’en. Sangkuriang soro ghabay bendungan bi’ sampan sabellun mataare kalowar. Para’ mareya, Dayang andi’ cara se terro ta’ madhaddhiya jiya. Bada hasella, Sangkuriang pas marosak ka pa-apa se ekaghabay. Pas dhaddhi banjir neng dhisana. Pas sampan se mare ekaghabay jiya dhaddhi ghunong se esebbhut ghunong Tangkuban Perahu.",culture & heritage
3067,"Ring basket riyah lakar esekot teggih kennengannah makle se amaen basket riyah se terro memasokagih bal kodhu aloncak ben ngelempar bal ajiyah, ring basket riyah bideh deri gawang sepak bola. Settong kelompok basket riyah andik ring basket dibik se kodhu ejegeh deri kelompok moso otabeh laben makle tak sampe memasok agih bola basket riyah neng ring jiyah. Delem settong lapangan basket pasteh bedeh duek ring basket polanah, delem sekaleh maen olahraga basket riyah elakonen ben duek kelompok. Neng olahraga bola basket riyah gawang otabeh ring basket riyah andik nyamah resmi se ekenal ben Backstop se bedeh keranjengah, papan,  jering ben tiangah.",sports
3090,"Kegiatden se nguji nyaleh riyah lakar kebur polanah ngelateh mental sopajeh tak takok'an. Olahraga deiyeh riyah bisa esebut kiyah olahraga nguji adrenalin. Kabbhi kegiatden riyah ben se nyamanah olahraga riyah pasteh andikm resiko meggih diddhik apapole olahraga ekstrim se mrenges mangkanah kodhu tengateh polanah resikonah sajjen rajeh. tapeh olahraga ngalak tantangan deiyeh riyah se paleng bennyak peminattah apapole oreng lakek, margenah biasanh jiyah penasaran ben terro taoh. Degghik san lok penasaran pole biasanah pas kederui mon lakar senneng. Meskeh olahraga deiyeh riyah biasanag biayanah pessenah bennyak se kodhu epekeluar gilok pole sewa alat keselamatden makle tetep aman pas olahraga riyah semmo larang kiyah. ",sports
2693,"Soni berik mareh norok bhejeng jumat ning seddik kantorrah. Soni mangkat ka masjid bhereng kancah kantorrah se sittong devisi moso Soni riyah ben lakar sering abhereng ka masjid. Polanah bhejeng jumat dheri kantor, soni tak bisah mandih. Dhedih ghun aklambhih rapi moso nganghuy parfum pas mangkat ka masjid. Ning masjid Soni ben kan canah olle kennengan ning tengah polanah ghitak benyak se deteng ka Masjid. Sajen abit masjiddeh sajen full moso jamaah se laen. Sabellunah bhejeng Jumat, biasanah lakar bedeh khutbah Jumat. Ning Khutbah Jumat riyah, essenah saol Riba. Ustad se khotbah ngocak mon kodhu tengateh ka riba. Polanah riba riyah hokommah haram ben dhusah. ",religion
4620,"Olimpiade Barcelona, 1992. Sebidhek lemak ebuh pasang matah hadir neng stadion jiah. Kabbhi terro nyakseaghi event atletik besar neng ajang pede paleng rajeh neng planet bhumeh. Nyamanah oreng lakek jiah Derek Redmond, seoreng atlet berkak olimpiade asal Inggris. Impian paling rajenah jiah olle sittong medali olimpiade, apah bhein medalinah. Derek saongghunah le nrook ajang olimpiade seghilok eng, taon 1988 neng Korea. Tapeh eman beberempah saat seghilok eng atanding, ajiah ngalamen cedera tebhenah lok bisa norok alomba. Adek peleyan pole, olimpiade jiah ghellek kesempaten paleng bhagus ghebey jiah ngolle'en mempenah. Ajiah areh pembhukteannah, ghebey ngolle'en medlai neng nomor berkak 400 meter. Polanah ajiah ben bapak eng le alateyan cek kerasseh gheeby riah.",sports
3566,"Lambe` pas SMP engko` norok ekskul bulu tangkis. Latianna pas lagghu are selsa mun ta` salah ben are minggu lagghu e ghedhung serbaguna. Engko` bi` nak kanak bannya` se norok. Sakolaanna engko` termasuk se nyombhang dhadhhi juara tingkat SMP neng kabupaten. Pas engko` gi` kelas settong engko` mare nengghu pertandingan Sudirman CUP e TV, pas teppa` Indonesia se dhaddhi juarana bakto ruwa, Taufik Hidayat se tunggal potra. Marena ruwa engko` mun esoro latian gheli pas ce` terrona dhaddhi pemain nasional se terkenal enga` Taufik. Engko` latian bhajhang pas akhirra dalem bakto 4 bulan engko` bisa e peleh dhaddhi delegasi eka kabupaten ben sokkor se raja pertama kali bisa negghu piala juara 3 tunggal potre sa kabupaten.",sports
2724,"Taon Baru islam biasanah pas bdhe lomba musik Tadisional biasanah se bagus tampilannah olle pesse moso piala se elomba aghi musik Ol Daol. Ol Daol bhenni ghun dhari Disah se norok Lomba biasanah komonitas acem macemmah Ol Daol pas Norok Lomba. Se segghut noro’ biasanah Ol Daol Musik Ireng se la terkenal emnaca neghara. Laghu se emaen aghi ngangghuy ol Daol tak’ coman music Madhura, music pop band, Dangdut, barat ban india e laghu aghi moso music Ol Daol pagghun lebbur. Reng oreng se nyonggok pagghun pas tek keteghen cettakgeh tak lopot pas norok anyanyi dheri sakeng leburreh ngedinganghi OL-Daol E Mekkasen.",culture & heritage
4716,"Langkah pertama se bisa e lakonen mon memori hp pol jiah kodhu ngapus aplikasi se jarang e angghuy. Cara ngebherseen memori internal pol se pertama bisa nyortir kammah se sekeranah aplikasi lok e angghuy pole. Ajiah bisa e lakonen dengan cara mukkak pemasangan otabeh uninstall aplikasi lebet menu Settings, terus pele opsi Apps > Manage Apps. Mon terro nyortir aplikasi e dhesarin okoran, bisa mele opsi Sort by Usage Storage. Lok cuma aplikasi, pengguna kiah bisa ngebherseaghi memori internal bik ngosok berkas Trash otabeh sampah se bedeh neng File Manager. Semarenah jiah, memori hp bisa bebas der aplikasi otabeh berkas berkas se le lok e angghuy pole.",technology
533,"Neng Bhali ajhuwalan keya jhajhan se asalla dari Amerika. Jhajhan jiya anyama Pie. Pie reya biyasana mon neng Bhali etambai apel se ghabay dhasarra. Tape Pie areya eyola dari susu. Bhidha lakar bi’ Pie se bada neng Amerika. Neng Bhali Pie reya okoranna kene’. Polana kene’ reya, Pie dhaddhi le-olle se etos-dantos oreng roma dhingla ajhalan ka Bhali. Tape nyatana Pie areya banne ghun bada neng Bhali. Neng Malang bada keya Pie susu. Keng pola laenan rassana dhing Pie Malang ban Bhali. Engko’ ghun toman ngakan Pie se dari Malang, se lakar terro ngakana jiya malolo. Ta’ matobughan rassana. Keng apa polana eberri’ kanca ya pas rassana nyaman. Ja’ polana dayya lakar mon eberri’ oreng. Ri’-berri’en rowa mon ekakan pagghun nyaman. Nyaman sara la-mala. Hahaha.",culture & heritage
4642,"Luas lapangan futsal jiah okorannah lanjheng 25 - 43 m x lebar 15 - 25 m. Gheris betesseh selebar 8 cm, ajiah gheris nyeddhing e bun pengghir, gheris gawang e jung ujung, ben gheris loros e tengnga lapangan 3 m bunter tengnga adek tembok penghalang otabeh papan. Daerah penaltinah abentok busur aokoran 6 m deri masing masing tiang gawang. Titik penalti keduwek okorannah 10 m deri titik tengnga gheris gawang. Zona ghentenah area 5 m deri gheris tengnga lapangan e pengghireh tribun deri tambuk'an. Gawang tegghinah 2 m ben lebar 3 meter. Permukaan daerah tambuk'annah alos, ratah, ben lok abrasif.",sports
1828,"Sala settong cabang olahraga se manorot kulah neka paleng ghampang sarah ghi a berka' otaba a lari. Aneka tak a lari bein ghi, tapeh ghaduwan manfaat se rajeh bhagi kasehadhen sala settongah maghabay badhan neka lebbhi sae ban a neka becce' ka jantung tor metabolisme tubuh. Mela dhari jareya, sampeyan cokop aghin kasehadan se sae ghabay terros a olahraga ban kodhu kenga'en jha'klaep ghabay pamanasan ghellun sabelummah olahraga. Sebab aneka sala settong metode e saghalana cabang olahraga male sampeyan lok takerjed jaruah mon ba tiba a olahraga langsung. Daddhi pemanasan ghellun lajuh epon pas la molae inti. Lastarennah dha' neka sampeyan bisa langsung pendinginan bisaos.",sports
1866,"Kabiasaan oreng manabi bedeh pertandingan bal piala dunia jyah lakaran akompol neng lapangan kampong ghebey nobar jaruah. Biasannah kulah neka daddhi panitia kampong ghebey kagiadhen ka'dhinto, sebab paste bedeh reng oreng se ngamanfaat aghin melanah neka awel juwel neng lapangan ka'dhinto. Kulah biasannah sareng ca kancah neka nyiap aghin acara ka'dhinto korang lebbhi neka samengghu sabelummah. Kalabhan dhari paneka sabelummah acara e molae biasannah kulah lakaran yap siyap neng lapangan ka'dhinto ban akompol sareng panitia se laennah ghebey nyiap aghin peraldhen ban pa apah se eka bhutoen sopajha mangken san le malem keng tinngal seap nengghu bal balan sarreng para bala tetangghe sadhaja.",sports
3593,"Settong pole olahraga sapeda ghunung. Enga` nyamana maseh ghampang, tape saongghuna ye ta` ghampang, se sara ruwa mun la ron toronan, mun ongghe mi` para` kabbhi oreng se biasa ongghe ka daerah se tengghi otabe perbukitan ye bisa lah, tape mun toronna ben tikungan e ghir pengghirra ruwa se bahaya ben nako`e. Parlo beberapa cara latian ma` le bengal ben aman maseh jhalanna naccek. Pertama ye latian molae dari jhalan biasa sampe` ka se begh nantang. Kaduwe` jhe` loppa ngecek ben aromat sapeda khusus se e angghuy ka kennengan tengghi ben sara, utamana cek rem ben setelanna sapeda. Katello` maste dalem keadaan fisik se bhagus ben jhe` loppa angghuy helm ghebey pengamanna cetak ma` mun bede apa-apa cetak ta` fatal pas talabu. Kaempa` ye se paleng petteng jhe` maksaaghi olahraga mun sapeda ta` nyaman.",sports
511,"Neng settong kalowarga misken. Andi’ ana’ anyama Malin Kundang. Darina miskenna, eppa’en kalowar Neghara se ta’ le-mole. Malin la raja andi’ bangaterro kalowara keya ban andi’ tojjhuwan soghi. Lakar ongghu, Malin Kundang soghi ban andi’ bine se soghi sara. Abit se akabin, Malin ngajhak binena alajar. Dapa’ ka kampongnga Malin. Emma’en ajhelling kapal ban partaja jha’ ana’en bada e dalemma. Nyatana bhender. Pareppa’en Malin toron dari kapal, emma’en nyapa Malin. Tape Malin peyape ta’ kennal emma’en. Ka bine ban bhareng se laen, Malin ngoca’ jha’ reng bine’ jiya reng ngemmes. Ngeding ana’en ta’ ngako, emma’en aghighir pas adu’a’ abhasto Malin dhaddhi bato. Malin la dhaddhi bato. Kapalla ancor ecapo’ angen santa’ bakto jiya.",culture & heritage
3569,"Bal voli ye riya permainan bal raja se peminatta cokop bannya`. ye maseh ta` sabannya` enga` sepak bola. Bal voli bede 6 oreng sakelompok. E dalemma bede pertahanan, penyerang ben pangumpan se bede e ade` kadhibi`. Permainan riya emainaghi duwe` ronde, tape bisa lanjhang mun nilaiya imbang e kaduwe` tim. Sabbhan ronde nilai menangnga 21. Sistem permainanna bal gheggher nilai 1 se mamasok bal. Voli riya macemma bede tello`, voli umum se essena 6 oreng, voli mini se essena 4 oreng ben voli pantai se essena 2 oreng. Permainanna bisa e laksanaaghi e kennengan tertutup ben terbuka. E sakolaan umum ye cokoplah eminate ben nak kanak, utamana nak kanak dhisa lebbih senneng voli etambhang basket.",sports
2825,"Reni bektoh ngekos rang-rang se amassa'ah. Reni lakoh melleh maloloh mon terro ngakanah, termasuk mon misallah terro ngakan nasek. Kadheng reni masak dhibik mon ghun nasek, tapeh serringah reni melleh moso naseknah. Sittong areh Reni cek terronah ngakan nugget. Tapeh ning berung ngakan jarang a massak nuget polanah ghun modal e ghruing lakoh tak pajuh. Polanah cek terronah akhira Reni cobak melleh kulkas se kenik, se bisah ghebey nak-kanak kos. Reni melle kulkas areh senin ning shoppe, pas dheteng areh selasanah. Sabelum mesen reni la ngocak ka bapak se ajhegeh kos, mon ijen mamasokah kulkas ka kamar. Samarenah kulkas ning kamar, Reni pas terros ka indomaret ghebey melleh nuget. ",technology
3531,"Bulu tangkis kiya termasuk olahraga se e sennengngi bi` nak kanak sampe` oreng tua. Mun nak kanak sennengnga paleng bannya` molae dari SD. Mun bulu tangkis alias badminton jhet olahraga se abhandhe raket bi` kok. Ta` kabbhi jhet bhajahang ka bulu tangkis riya, pera` sakadhar terro apello. Mun ta` endi` pesse melle raket ben kok, biasana ngenjham endi`na kancana. Mun edhisa oreng jarang senneng ka bulu tangkis, tape mun e kota raja biasana nak kanak kene` senneng amain, tape sayang mun abhandhingaghi ben jhaman sateya bannya` nak kanak senneng amain HP etambhang olahraga. Padahal Indonesia riya lambe` gudangnga juara bulu tangkis potra ben potre gi` jhamanna Susi Susanti ben Rudi Hartono. ",sports
3131,"Acara TV se bennyak esennengen oreng deri nak-kanak ngode sampe oreng tuah ariyah acara musik. Aliran musik riyah se esenneng bedeh duek macem se paleng terkenal ajiyah dangdut ben pop. Kabbhi musik jiyah nyaman sowaranah apapole mon lirik lagunah genteng. Oreng kadheng senneng negguh acara musik neng TV riyah margenak akaden nengghuh konser musik langsong, tapeh lebbi nyaman polanah lok nanggin natddek ben sellak oreng, ngendingagih be nengghuh acaranah lebbi nyaman deri roma. Biasanah acara musik deiyeh esiaragih neng TV langsung ben ngundang artis terkenal. Acara deiyeh riyah biasanah esiyaragih melem, lakar teppak mon malem polanah oreng le bedeh eroma mareh alakoh deddhi acara deiyeh riyah bisa gebey melebur ben meelang rassah pendet.",technology
1987,"Lamba' kulah toman ghduwa cita cita manabi lolos SMP kulah ngalanjudhin ka SMK bein ban ngajhalane sekolah listrik ban robot bein, sebab kulah lambannah senneng sarah ngarangkai ruah ban ngajhalani ban arennah lakar dhujen mabece' listrik. Namong san la ampon parak lulussah ternyata kodhu masok SMA, ban samangken la ampon loppaen ngarangkai listrik neka. Bhan areh mengghu biasannah kulah entar ka tokang jham ban tokang listrik melleh kabel A ban B lajuh ngarangkai dhibi' sampe' neng kennengan keah kualah e koca' cek pelagghe ngarangkai dhabunnah oreng se nyuel listrik paneka ban hasellah daddhi robot se bisa norok aghin cahayannah senter ruah ban a jhalan kadok.",technology
1971,Manabi caen kulah samangken neka kamera ampon la jago sadhaja. Kulah nengale pan saponapan vendor fotografer neka ghaduwan kamera se dh cek bhagussah ban la ampon canggih sadhaja. Badha se regghena neka neng attas 25 jutah ban bedeh pole se la ampon jago sarah sampek atosan jutah jaruah. Melanah dhari paneka regghe kamera neka mampangaroen kualitas dhari foto jareah. Fotoo se e asel aghin paneka ghaduwan ghambaran se sae ban la bhagus e pandheng jaruah. Mela dhari ka'dhinto kabadha' anna teknologi se canggih neka manorot kulah cek ngabantunnah ka pan saponapan profesi se eka' dhimman aneka e bhutio aghin ghebey personal branding.,technology
1566,"Bhakto preien ruah kaula entar ka Sorbhaja a leng leng bein amargha ka paelengan e dhalam roma maloloh. Mangkat lah kulah neka kol 5 lagghu. Lajuh dhari paneka kaula ngakan lontong balap. Kaula entar ka Kebon binatang lastareh jareya entar ka mall neng Royal. A lan jhalan dha' man kamman ban ngaleng lenge sa Sorbhaja rassannah duh cek sennengah. Mareh dha' neka kulah le melleh kakanan khas Sorbhaja napah pole mon benni roti kukus Surabaya ban roti lapis. manabi melleh neka neng toko Rasa Coklat, aneka rotennah lakar semmoh nyaman dehari lapis kukus ban lapis legghit laennah namong regghenna lok bisa mereng. Latarennah jareya entar ka kenjeran ban jhu' toju' e dhissah.",culture & heritage
2718,"Samarenah kostum ghennak kabhi, Aldi ben kancanah pas molaeh nyiapghi property se laen. Enggak mejeh korseh, kapal 2 dimnesi ben se laennah. Mon la ghennak kabhi Aldi moso kancanah pas nyambih kabhi kostum ben properti ka sakolaanah. Bektoh hari H, aldi olle ghiliren nomor 3 dheri kancanah se laen. Cakancanah benyak nyambi agji caretah dheri berbagai daerah. Pas bektohnah Aldi ben kancanah tampil, aldi ben kamcanah bisa nampilaghi caretah malin kundang dhedih bhegus. Samarenah tampil, aldi ben kancanah pas natos ghilen kabhi kancanah se laen mareh tampil. Mon la mareh kabhi, pas so gurunah sambih e nilai moso e berrik arahan teater se bhegus riyah se engak apah. ",culture & heritage
3605,"Nyamana reng ontong kadhang ta` etemmu. Enga` Mbappe misalla, oreng se nengghu piala dunia taon 2022 be`eri` nyangkana Messi se olle pemain paleng bhagus ben sapatu emas panengnga ma gol paleng banyya`, tape nyatana ma` bisa ekala` Mbappe?. Ye selama piala dunia timma Argentina mun la ma gol kaade` ruwa maste maenteng. Padahal kan ye ta` etemmu. Dari ruwa nyatana Mbappe se endi` peluang nyetak gol paleng bannya`, pera` kace` settong ka Messi. Maseh begh kecewa panengnga kalah lebat addhu gawang, tape la olle sapatu emas ye la endi` nyama ye Mbappe ruwa. Ta` esangka kan, kadhaddhian ta` esangka ta` maste bharang se jhube` tape bisa dhaddhi bharang se bhagus alias kaontongan.",sports
4665,"Keduek jiah neng Indonesia reng oreng andik bennyak kesempaten ghebey panjat tebing. Molaen deri tebing ghebeyen sampe tebing betoh e pengghirreh Pantai Selatan, para penggemar panjat tebing kodhu andik fisik se kuat. Keterampilan tegghi kiah e parloen otamanah ghebey manjat tebing neng alam, polanag kesalahan kennek bisa andik margheh se fatal ghebey se manjat. Selaen jiah kiah bisa naek ghunong otabeh adaki. Ngedaki ghunong jiah nantang alam. Jhek ngeremehaghi ghunong polanah make ketelak raddhin ben aman, cuaca bisa aobe bileh bhein. Tentoh bhein para pendaki ghunong sejati le ngibeh perlengkapan ben persiapan se cokop. mental se kuat kiah cek pentingah demi depak dek puncak.",sports
2811,"Jheman lambhek bektoh ghik tadek internet, oreng benyak angghuy radio ben tv ghebey hiburan ning romanah. Kabhi oreng parak pasteh andik TV, mon tak pateh andik pesse pagghun andik radio minimal sittong ning romanah. Sejjhek bedenah telepon genggam, pas bedeh internet, eksistensi radio molaeh toron drastis. Oreng la sengkah ngedingaghi radio ben nyetel kaset ning radio. Sjjhek bedeh internet oreng satiyah mele ngedingaghi streaming otabeh ngedingaghi podcash. Radio pagghun bedeh se ngedingaghi tapeh ghun perak ning mobil bektoh dalam perjalanan otabeh ngedingaghi radio angghuy internet se nyamanah radio online. Mon terro ngeding radio online satiyah tak parloh andik elektronik radio, polanah bisa e akses lebet laptop, hp otabeh tab. Pokoknah koduh nyambhung ka internet ghellun. ",technology
3042,"Lambek teppak kennek sereng amaen lompat otabe loncak taleh, lompat taleh riyah bedeh settong sampek duek oreng se ngelompaten taleh se eontalagih. Lambek mon lompat taleh riyah, talenah egebey deri gelleng karet se esambungagih deger lanjeng. Mon setiyah le bennyak oreng ajhuwel lompat taleng se langsung deddhih. Lompat taleh riyah bisa emaenagih kedibik'en, otabe tellok oreng. Mon seng tellok oreng riyah bedeh duek oreng se nengghuk ujung talenah sambi ngontalagih talenah, ben settong oreng se aloncak.Loncak taleh mon elakoneh ben kancah, polanah mon le kalah pas gentean bik kancah laennah.  Olahraga ngeloncak'en taleh riyah bisa nembah teggih bhedhen, nyehatagih dek jantung ben bissa meraddhin kolek. ",sports
1450,"Manabi oreng laen ngajalane pasah senen kemes jareya amargha badha sonnah Rosulullah SAW ban dhalam hadis jareya lakar la epatonton. oreng kabanya'an adhabu manabi ngalakone saghalana neka lakar lillahita'ala. Namong manorot kulah lok anapah anab kita neka ngalakone sonnah otaba ibada jareya ngarep settong arebhan ka guste Allah. Ngarebbeh neka lakar dha' se ghaduwan dunnyah, benne se dhingghal neng dunnyah. Amargha se badha neng dhunnyah mangken la a dhingghal dha' neka konseppah makeh kita bein lok oneng bileh kita neka e pondhut sareng se kobesah. Kita ngalakoneh saghalana lakar la kodhu lilahita'ala tapeh lokanapah manabi kita menta arebhan ka se kobesah. ",religion
553,"Tari Turuk Laggai areya tari se asalla dari Mentawai, Sumatera Barat se ngaghunge dari tengkana keban se bada neng alam. Senga’ mano’, olar, ajam, sampe’ kettang. Tariyan jiya biyasana eberri’ lagghu se monyena dari lat-alat lagghu tradisional Mentawai, areya kendhang Gajeuma dan Uliat. Kalambhi se eyangghuy se nari Turuk Laggai jiya unik. Ajiya ghun ngangghuy kaen se notobhi pala’en ban obhed se khas alam liar. Tari jiya andi’ arte re-saarena maghersare polo Mentawai se kabannya’an lakona arowa dhaddhi oreng se ngala’ essena alas. Dhaddhi tariyanna arowa noro’ pato ka apa se akalako neng alas ban noro’ patona apa se elakone keban. Tariyan jiya biyasana elakone dhing bada upacara mabherse panyaked.",culture & heritage
4601,"Keng ajiah masa - masanah teppak mereka cek bhunganah. Bedeh sittong bektoh teppak jiah Rahul lebur dek oreng binek tapeh lok e restuin bik bapak eng. Marghenah oreng binek jiah asallah benne deri keluarga soghi ben andik nyamah, sala orengah kiah semmoh ceroboh. Tebhenah teppak Rahul maksah akabin bik ajiah, bapak eng ngocak jhek Rahul ngecewaaghi ben metaoh jhek abek eng benne keluarga aslinah mereka. Rahul e soro nyengghe deri roma jiah ben e usir sampe budien. Molaen deri jiah Rohan apesa bik kakak eng. Rohan se biasanah cek leburreh negghu siaran baseball bhereng tebhenah setiah semmoh neng enengan lok akadik lambek.",sports
1436,"Esebbhutaghin jha' nabbi Muhammad Jareya ole wahyu se pertama kaleh e bhakto a omor 40 taon. Teppak jareya malaikat Jibril dhateng, a senampel ban ngalepas aghin Rosulullah SAW. Jibril a senampel ka Rosulullah jareya selama 3 kale ban sambih adhabu ""iqra'"" se artena ""becah"". Teros Rosullah jyah adhabu ""Kulah nekah lok oneng sareng becaannah"". Lajuh jibril maos sorat Al-Alaq dhari ayat 1-5. Dahri jareya Sorat Al qor'an se pertama kaleh toron ghi sorat Al-Alaq dhari ayat 1-5 paneka, ban la ampon e sebbhut sareng malaikat Jibril ghabay nyampaiaghin dha' baginda rajeh Muhammad SAW. Duh kaula sampe' grimeng ngedingaghin careta sengkat jareya.",religion
3582,"Mun terro taoa ka carana memanah, bede beberapa langkah carana amainna. Pertama tentoaghi mata dominanna abe` dhibi` se paleng pandhang mun ngabes. Kaduwe` anghhuy peralatan se cocok ben matana bae` se dominan ruwa. Katello`angghuy peralatan panahan se nyaman ghebey abe`. Kaempa` latian se rutin ghebey tao kuda-kudana se teppa` pas ajhar manah. Soko kodhu bede e ade` salah settong ben e budi settongnga. Tape bede kiya mun la ahli biasana teka` ajhir jhir ye pagghun teppa` sasaran. Kalema` pasang anak panahna ka busur ben teppa` aghi pangabesenna mata ka sasaranna. Kaennem ghunaaghi tello gherighi` ghebey nahan anak panah e tale busur se enteng. Marena angka` ben tarek busurra pas pa nyaman ngabes ka sasaran. terkahir langsung ocol panah dari busurra. ",sports
520,"Neng Aceh andi’ gham-ghaman tradisional se anyama Rencong. Ghaman reya pada bi’ todi’ se tegghu’enna khas. Rencong pada andi’ jhaman se kowat neng Aceh, polana tamaso’ kowat alaban oreng dari lowar se terro ngowasa’enna Indonesia. Ta’ lopot neng baktona bada Balandha ban Jeppang neng Aceh. Sampe’ sateya Rencong reya ghi’ eyangghuy bi’ oreng epadhaddhi kep-sekep dhibi’ dari moseba otaba dari kajhuba’an. Bannya’ maghersare neng Aceh reya madhaddhi Rencong dhaddhi kep-sekep otaba bharang jhimat se eyangghuy ghuna masalamed dhibi’en dari parkara jhuba’ se bada neng dhunnya. Pada lakar bi’ todi’ biyasa, keng Rencong reya andi’ ghu’-tegghu’ se abak calanno’. Salpa’ lakar mon etegghu’ dhingla bada oreng manyala ka dhibi’en. ",culture & heritage
3041,"Bulu tangkis riyah olahraga se ngegunaagih alat se bentuk'en bulat ben andik lung-bullung kaden jering tor andik gagang gebey tegghuk'en tanang, alat riyah ekenal raket. Bulu tangkis riyah bisa ekemaen duek oreng otabe duek pasang seng saleng alaben. Se etokol ngahhuy raket riyah nyamanah cock otabe shuttlecock. Bulu tangkis riyah bisa menang mon cock riyah bisa etokol pas labu neng kennengan tim. Lambek nak-kanak mon amaen bulu tangkis riyah bisa sampe 40-50 menet. Bulu tangkis riyah bisa elakone e delem ruangan otabe neng luar ruangan. Amaen bulu tangkis riyah bisa melebur dek ateh, mon kala maen bulu tangkis lok olle nasso ben se menang lok olle teggih ateh kiyah. ",sports
1593,"Paneka jariah hal se. kodhu e siap aghin ghabay pertunjughan karya tari. Se pertama, mele ban nanto aghin karya tarian. E dhasaraghin dhalam bentuk penyajian paneka, karya tari ka'dhinto e bhagi dhalam bentuk karya tari tongghal, pasangan sareng kelompok. Daddhi sampeyan kodhu noddu sala settong dhari paneka se e angghep paleng pas ghabay karya tari. Se kaduwa' nanto aghin jumlah tarinnah ka'dhinto, biasannah manabi badha acara manggung otaba acara rajeh ka'dhinto kabennya'an butoh tari kelompok se parlo oreng bannyak. Saenggha hal jareya sanget nanto aghin iringan tarian ban posisi kalaban masing-masing oreng. Se katello' engghi ka'dhinto masiap aghin unsur tarian se aropaagin geraghannah, tata posisinnah, klambinnah, iringannah, propertinnah, tata panggung ngah, lighting ngah ban perintan perintan epon.",culture & heritage
1446,"E bhen arennah kaula jareya selaloh tangngeh pokol 3 malem kalabhan a bhejeng malam, engghi jareya sholat tahajjud ban hajat. kabiasaan-kabiasan paneka ampon la e lakoneh molae ghi' kanak ban daddhi kebiasaan dhibi' ka dhan kulah. Biasannah kulah tangngeh pokol satenga tello' lajuh mandih tor abhejeng hajat gellun, lastareh jareya a bhejeng tahajjud ban e totop sareng sholat witir 3 roka'at. Lastarennah baru mecah qoran ban ca' beca'an laennah. Kaula neka olle amalan jareya dharei kyae teppak mondhuk ban sala settong ijazah dhari kyae ka moredeh. Marennah jareya jha kalep lastarennah sobbhu je' sampek tedhung gellun sampe' lagguh male olle barokannah sobbhu.",religion
539,"Cora’ mon kake dateng ka Papua. Kake kodhu rassae otaba ngeba le-olle se dari Saghu. Jhajhan Saghu reya andi’ rassa se bannya’ macemma. Ecampor bi’ kenari, kaju manes, kacang tana, ban cengke amerri’ rassa Saghu reya ape-tampe rassana. Maske abak ghali mon ekekke’, jhajhan jiya langsong leddhu’ neng dalemma colo’. Senga’ rote kerreng, jhajhan reya kodhu ekeba mole mon kake dateng ka Papua. Kake paleng la pagghun terro melleya ban abaliya pole ka Papua monla mare ngakan Rote Saghu jiya. arghana ta’ sabarampa keya. Moda mon ghun jhajhan se lakar bannya’ temmona neng Papua jiya. kake kodhu nyoba ban melle ma’le bisa rassae jhajhan se bada neng Papua jiya.",culture & heritage
3612,"Bannya`na kejahatan sateya parlo ghebey nak kanak kene` sampe` raja endi` ilmu beladiri. Reng Indonesia jarang se ende` ajhar bela diri, enga` olahraga pencak silat. Arapa? Panengnga ta` e biasaaghi dari kene` ghebey norok bela diri. Beladiri de` ade`na parlo beberapa gerakan. Ye se pertama kodhu ende` ka` berka` ghellu sabellunna molae latian, mare ruwa bhuru pemanasan. Marena pemanasan teros latia kuda-kuda alias gerakan dhasar. gerakan dhasar riya ye gerakan mokol, nendang ben gerakan nangkis pokolan dari mosoh. Mun terro nyamana bela diri parlo bhan are latian otabe ye paleng enje` saminggu tello kale. Ben pole jhe` loppa ajhar dhibi` gerakanna se la e ajhari ben guru silatta.",sports
441,"Koca'en keyae ngoda reng bini' reya paleng ghampang maso' sowargha, tape paleng bannya' maso' naraka. Oreng bini' dalem aghama Islam ta' kengeng epalako; nyassa, ra-kora, atana' reya kabbhi kalakowanna reng lake'. Reng bini' reya lako otaba tugassa ghun settong, iya areya atoro' ka lake.. Mon lake nyoro sasassa ya sasassa, mon reng lake' nyoro amassa' ya amassa', mon reng lake' nyoro nengneng ya nengneng. Bagina jama'a bini' se ngedingaghi senneng polana awalla reng bini' ta' andi' tangghungan lako sakale. Tape bakto la eterrangaghi jha' tugassa atoro' ka lake, pas mon lake nyoro alako apa'a bhai kodhulakone pas aserro, sambi aghella' ngalakkak kabbhi. Engko' nyambhit ngoca' ""Hoyo'"", ""Abi'"", ""Kakan!"" hahah.",religion
3533,"Renang mun ajhara paleng nyaman e kolam renang otabe aliran aeng se begh nengke` ghellu. Pertama ajhari kanak carana ngambang ben negghu` ka ghir pengghir. Teros bhuru ajhari sokona ghebey ngettek tape kodhu loros. Marena pas angghuy pelamung otabe tegghu` bi` tangan ghellu sambi tonton. Mun la bisa ngettek bhender sokona bhuru ocol ngangghuy tangan settong pas lateni sambi ajhalan. Pas mun la sakerana bisa e ocol bhuru ocol nek sakonek. Terakhir ajhari gerakan tangan se angghuy gaya bebas otabe gaya dada bi` cara ngalak nyaba. Latian mun bisa paleng sakonek 3 kale saminggu ma` le cepet bisa. Mun la se nengke` nyaman, bhuru ka dalemma. ",sports
459,"Syiah ngaghunhe are raja paleng raja, alebbi'i kaaghungan are raja Idul Fitrih otaba tellasan petra dan Idul Adha. Are raja rowa pas esebbhut kalaban Idul Ghadir (are raja ghadir). Kadhaddhiyan ghadir dhaddhi bakto se andi' sejarah se paleng argha kaangghuy syiah. Menorot Ulama' Syiah, Idul Ghadir reya are bakto Nabi Shallallahu alaihi wa Sallam mele Ali bin Abi Thalib dhaddhi Khalifah se aghante Rasulullah shallallahu ‘alaihi wa Sallam. Mereka ngako jha' Jibril toron ngatoraghi wahyu da' ka Nabi shallallahu ‘alaihi wa sallam kaangghuy nodhu Ali bin Abi Thalib radhiyallahu ‘anhu dhaddhi khalifah. Kaangghuy madapa' aqidah reya, para tokoh Syiah noles bannya' buku se mapaddhang fadhilah are ghadir. Tape kita se Islam jha' pas ro'-noro' ka kaparcajaanna oreng Syiah la ya.",religion
2828,"Dheri sakeng terkenallah, air fryer se lambhek ghun tersedia merek-merek tertentu dan argenah larang, polanah benyak permintaan dhedih benyak produsen elektronik se makeluar produk air fryer riyah. Satiyah arghenah dhedih cem-macem. Dheri se paleng mode ghen 300 ebuen sampek se jutaan bedeh. Air fryer riyah cara kerjanah angguy listrik, dhedih bhuto watt se rajeh kiyah. Merep engak kompor listrik. Sejjhekgeh benyak oreng terro andik air fryer, perusahaan pas berlomba-lomba aghebey air fryer se tak bhuto watt rajeh. Tapeh paleng kenin watt se e kabhuto air fryer riyah pagghun lebih rajeh deripada mon misallah angghuy kompor biasah. Sabelum melleh peralatan riyah, bhegus mon e cocok aghi ghellun moso watt se bedeh ning roma. ",technology
1479,"Neng Indonesia neka ampon la onenge manabi badha acem macam aghama. Antara epon Islam, Kristen, Hindu, Budha, Konghuchu, ban Katholik. Ban dhari maseng-maseng aghama jareya ghaduwan ketab scceh bhi' dhibik edheng. Akadhi islam neka ketab ah Al-qur'an, Kristen sareng Katolik jareya Al-kitab, Hindhu aneka Weda, Budha jareya Tripitaka, ban Konghucu neka kitab ah Sishu Wujing. Masin-maseng ghaduwan ajharan bhi' dhibi' edeng sasoan sareng ajharannah tor kapercajhaannah bhi' dhibi' edeng. Kalaban badhannah ajharan ka'dhinto e arepaghin Indonesia jareya tettep akor ban salanjhanga bisa ngaregghain kabadhaannah maseng-maseng aghama. Sebab manabi ketab sateap aghama jareya ghaduwan elmonah bhi' dhibi' edeng ban la paste ngajaraghin hal se sae.",religion
2725,"Reni liburan ka Jakarta ka romanah embanah. Reni moso bapak eboken nompak kareta dheri sorbhejeh ka stasiun pasar senen jakarta. Sadhepaken ning stasiun pasar senen, reni ben bapak eboken e konikih moso embanah ben pakdenah nompak mobil. Samarenah tatemmoh moso embanah ben pakdenanh, reni nyepper ngakan ghellun ning bherung ghir lorong nasi kapau se semmak moso pasar senin riyah. Reni ben bapak eboknah, ning jakarta ghun samingguh. Polanah libur sakolaan reni riyah ghun samingguh. Ning jakarta reni e ajhek lenjelenenan maloloh moso embanah, entar ka museum, ka monas, ka masjid istiqlal ben ka ancol. Sittong areh, reni lessoh len jhelenan ka laur roma maloloh pas terro istirahat ning roma bhein. ",culture & heritage
3600,"Bannya` kadhaddhian pas olahraga otabe pertandingan alangsung misalla pas renang mutemmu kram tabu`. Bede oreng se ngoca` mun kram tabu` pas arennanga riya panengnga ta` ngakan ca`na. Soalla dalem keadaan kosong tabu`na ruwa jhe` nyoba` arennang ma` le ta` kram. Padahal mun menurut kesehatan benni panengnga ta` ngakan, ye korang pemanasan pas rennang. Ekoca` apa bhai olahragana ye ruwa cabang atletik apapole permainan angghuy bal, ye kodhu pemanasan tekka`a sakejjha`, sopaja ye terhindar dari tabhelindhet, kram, asake`an ben salah ora` misalla. Mun la kram misalla, kan paste aganggu ka peertandingan, bisa bede oca` kalah sabellunna a perang pas. kan ta` lebur.",sports
1856,"Kulah paleng senneng manabi e pakon soro latean sareng guru Basket kulah. Sebab sala settong ekskul olahraga se paleng kulah sennengen teppak SMP engghi ka' dhinto a maen basket. Lakar senneng sarah, melanah dhari a maen basket kulah olle semangat se rajeh ghebey manengghi badhan. Toman bhakto jaruah ghik kellas 8 roh, kulah kan ghi' buruh norok ekskul basket nekah ghi. Langsong pelateh kulah adhabu melanah kulah neka e pangghi dha' kantor ba kodhu norok lomba basket neng GOR daerah kottah Pamekkasen jaruah a tandhing sareng SMA Pamekkasen. MAsyaallah, alhamdulillannah jyah pas la atandhing, kulah sareng tim olle kejuaraan pres 2 se Madhureh pokok eng.",sports
3608,"Manfaatta olahraga iye riya kaghunaan olahraga se utamana ghebey fisik ben pekkeranna manossa pastena. Salah settongnga olahraga se enteng bhai kabbhi oreng bisa ngalakoni. Ajhalan soko marena sobbu ye riya ajhalan e taneyan otabe jhalan apa bhai se e lakone ra-kera marena abhajang sobbhu pas ta` angghuy alas soko alias nyeker. Mun oreng lambe` ngangghep riya la biasa ben benni olahraga ca`na, mangkana oreng lambe` hat sehat ben kuat fisikka, polana ye la dhaddhi kebiasaan. Bhidhe bi` oreng sateya se jarang ngalakoni ajhalan soko ta` angghuy alas. Sakeng emokna mekkere dunnya padahal kesehatan ruwa se nomer settong. Mun la sake` emo` se nginuma obat pas ta` ngabes ka polana se korang senneng olahraga.",sports
3060,"Kabbhi oreng riyah pasteh toman sekaliyan olahraga neng odik'en. Tapeh beccek'en olahraga riyah rutin benne keng sekaliyen, mangkanah kodhu andik olahraga favorit. Olahara riyah bisa apaebein bisa norok'en deri se ngetren otabeh se biasa bein. kaden muaithai ajiayh olahraga acabang deri tinju keng bideh bik tnju. Oreng se muaithai riyah kebennnyak'en se ngalak kellas jiyah oreng binek.  Tapeh pertandingan muaithai riyah gilok bedeh biden mon tinju.  Olahraga tiinju se sampe etandingagih riyah tentonah andik atoran se kodhu etorok'eh kabbhi pemaen gebey ngejamin kesalamatden kabbhi pesertanah.  Oreng se olahraga tinju riyah mon emosi bisa nyaluragih lebet tokolan ninju guling teppak lateyan. Salah settong petinju Indonesia se terkenal Cris Jhon.",sports
800,"Engko' perna nyongngo' ebbal neng lapangan se suporterra semma' bi' pemaenna. Ella dhing bada pemaen se salang tokol neng tengnga lapangan, suporter cora' noro' nokol keya. Apa pole waset se bada neng pengghir lapangan. Mon sala sakone', cora' langsong pokol keya. Engko' perna negghu perappa'en gharidu. Se nyama se nyongngo' rowa la salbut neng tengnga lapangan. Jha' se salang pokol ajiya suporter bi' pemaenna. Neng lapangan ajiya tada' polisi polana lombana ta' resmi otaba ta' ejaga bi' plisi. Mon kerana bada tokar senga' jiya, ya pagghun panitia se bisa maambu oreng tokar. Mon oreng laenna ta' bisa polana ta' andi' kowasa.",sports
2796,"Andi la olee sabulen nabong, pesse tabongannah se dheri pesse jhejenah se tak e kajhejen riyah pas e bhitong so ayanah. Andi moso ayanah pas mangkat ka Mall, nyareh oreng se ajhuel HP. Andi ben ayanah aleng-leng Mall saarean, pas nemmoh HP se e katerro ben arghenah cocok moso tabungannah Andi. Ayanah moso andi pas melleh HP jiyah, polanah melle andi pas e berrik hadiah olle casing HP gratis ben e pasangan alat cek-mecek ghebey amain game PubG riyah. Samarenah melleh Andi ben ayanah pas mole ka roma. Ning roma la bedeh eboknah nantos. Andi pas langsong download game PuG riyah ning HP nah se anyar anghuy wifi roma. Samarenah download pas langsong nyobak amain. ",technology
1571,Bannyak se parlo e pabecce'dhalam kabadhaan ruang bharung se badha salanjangah jhalan kaloar masok neng Suramadu ka'dhinto. Bharung paneka bannyak se ajhuel namong diddhik jaruah oreng se ghaduwan minat melleh neng bharung ka'dhinto. Padahal acem macem le ollennah khas Madhura molae dhari Bhangkalan sampe'le ollennah khas Sumenep. Namong hal jareya Lok pateh bannyak konsumen se melleh e ka'dhinto sebab kabannya'an oreng paneka mek ambu neng settong titik bein engghi ka'dhinto neng Pasarean Syekhona otaba neng Sinjay. Manorot kulah pamarentah nekah kodhu abantoh dhalam ngembangin kabadhaan UMKM neng setempat atrotamannah jareya neng jhalanan Suramadu ka'dhinto sopajha lebbhi sae pole kabadhaan nah.,culture & heritage
2704,"Bektoh tatemmoh dokter, rina e resspebhin sittong obat se ghebey nambeh kekebalan tubuh bektoh pasaan, moso dokter e berrik saran kiyah mon pasaan koduh benyak nginom aing, ben olahraga sakunik ning pagi hari. Alakonik aktifitas soro jhek so-lessoh. Ben mon la bheden tak nyaman soro jhek paksah apasah. Dhedih sabulen pasaan rina ghun bisah apasah sekitar 3 mingguen. Samingghunah rina tak apasah polanah bheden la apangrasah tak nyaman. Dhedih makle ngakan rutin ben nginom obat moso vitamin pole bisah lancar, rina mele tak apasah ghellun. Taon riyah lumayan rina apasah olle 3 mingguh, deripada taon sabelunnah se tak bisa apasah sekaleh. RIna la cokop puas moso pencapainnya jeriah. ",religion
3567,"Salaen norok bulu tangkis, sempat kiya pas kelas 3 SMP engko` norok voli. Engko aghante ka voli panengnga peminatta bulu tangkis e Situbondo ruwa jarang ben korang bannya` pengalamanna. Akhirra pas engko` norok voli, engko` latian ben tang Bapak se mantan atlet voli kiya. Dalem bakto 3 bulan engko` bisa dhaddhi pemain inti e sakolaan pas engko` akhirra bisa norok lomba. Maseh bakto ruwa engko` pera` dhaddhi pemain cadangan, ta` arapa lah engko` pagghun senneng. Dalem bakto singkat pas engko` bisa arassaaghi juara 1 lomba voli sa kabupaten, sapa se ta` perak. Engkok ce` sennengnga pas dari jeriya semangat teros latian voli e klub voli neng daerah bengkona engko`. ",sports
472,"Kong Tek bada dalem ritual kamateyan magharsare Tionghoa sangat nekkanaghi ma'le na'-ana'en terros ngormat rengtowa. Sefat ngormat reya elakone bhan are da' oreng se ghi' odi' ban smaarena mate, elakone kalaban cara se bhidha. Nangeng cara ngormat ka kalowarga se la mate sala settongnga reya tradisi Kong Tek, se atojjhuwan kaangghuy ""nyocce'e roh"" bangaseppo. Dalem tradisi Kong Tek bada settong parkara se ani, kalowarga se ghi odi' aghabay miniatur otaba terowan ma-rimaan se endha, e seddhi'en bharang laenna enga' hio, dhalubang emmas ban pera'. Tradisi reya teptep ejhalane, enga' se elakone bi' Kalowarga Raja ban/otaba Ummat Bhuddha dari Margha Tjan Hok Jin dari Banjar Lampu Dhisa Catur Kintamani.",religion
3048,"Sabben areh Ahad gulagguh, Anita sereng ngajek alek'en ajhelen sokoh, biasanah Anita ben alek'en mangkat pokol lemak gulagguh ajiyah  gilok omber mataareh gik semmo petteng. Anita ben alek'en biasanah ajhelen e mak-semmak romanah kaden neng taman e seddhik'en romanah otabe ngelelengin komplek perumahan. Anita ben alek'en biasanah mon len-jhelen jiyah sampe omber mataareh korang lebbi sejhem sampek sejhem setengah ra-kerah pokol setengah pettok. Mon molenah deri ajhelen gulagguh jiyah, biasanah Anita ben alek'en pas melleh sarapen sekalean, biasanah Anita melleh nasek pecel mon alek'en melleh nasek jhegung. Ampo nak-kanak duek jiyah ngandok ekakan neng berungah ampo kiyah egibeh mole ekakan neng romanah. ",sports
506,"Lagu Tandu’ Majang eyangghit taon 1940 bi’ oreng Madhura asal Bhangkalan, areya R. Amiruddin Tjitraprawira. Asal Tandu’ andi’ arte ngombar dari tase’, tape ghita’ dapa’ ka pengghir. Dhing artena Majang areya amigha’ jhuko’. Dhing epapolong, Tandu’ Majang andi’ arte reng majang se para’ datengnga dari tase’. Sakabbhinna Tandu’ Majang andi’ arte dalem. Majang banne kalakowan arena neng Madhura maske bannya’ tase’ se ngalelenge polo. Reng Madhura ghi’ karaddhu ka kalokowan se bada neng dharat. Atane. Bada oca’ ta’ atane’, ta’ atana’. Lagu reya aghambaraghi usahana reng Madhura neng tase’. Lakar ongghu alako maske akalong nyaba dhaddhi tarowanna. Lakona reng majang lakar semma’ bi’ pate. Mon tako’ alaban omba’ ban angen santa’, soro jha’ ngal-bangal alako tase’. Tako’ mole kalambhina malolo. Haha.",culture & heritage
4781,"Mon ghu lagghuh, engkok bik tang reng tuah mesteh abahas teknologi. Mon le amolaen kiah le mareh e pasteaghi jhek kami riah lok taoh bileh ambunah mon benne tang reng tuah parloh ngelanjutaghi deadline otabeh engkok se darurat kodhu keluar roma (misallah amaen). Terakhir kami jiah abahas berita soal kompor listrik se bik pemerintah e himbau male e angghuy neng rumah tangganah oreng Indonesia. Tang bapak bik ebok keng aoeng lok habis pekker. Tang ebok se lok endek amassak jiah polanah seleranah dendeng bik rendang, ben ajiah kabbhi sossa mon e kaghebey. Minda dheddhih kompor listrik padeh bhein masossa abek bik sistem. Masakan Indonesia jiah le cocok bik apoy langsung.",technology
1931,"Heran bhein manabi nak kanak bhejik se omorrah neka lok dhepak 5 taon la ampon penter amaen hp ban mecek saghalannah. Bisa jughan se amaen ML otabah la a maen WA makeh keng coman mecek pessen suarah jaruah. Kalabhan dhari paneka, lantaran badhannah hp daddhi hal se negatif bhegi nak kanak. Sebab bedennah jyah nak kanak bisa maghabay kecanduan se ekadhimmah hal jareah tantonah agangghu ka pola pamekkeran ban carah neka tombhu daddhi nak kanak se katerghantongan ka bharang. Tantoh, hal neka kodhu e peraten aghin bhag sampeyan parah reng seppo se eka'dhimmah jyah lakaran daddhi tetek fokus dhalem ngadidhik nak kanak. Se eka'dhimmah hal epon tantonnah lakar kodhu dhari reng seppo ghallun.",technology
1878,"Naek ghunong engghi ka'dhinto sala settong cabang olahraga se e ka'dhimmah neka olahraga se paleng ekstrem, melannah kodhu ghaduwan mental se koat dhalem ngaddebbhin rintangan se badha. A daki engghi ka'dinto nantangen alam, se e ka'dhimmah sampeyan neka senneng sareng kaindahan alam lebhet naek ghunong otaba se ekennal sareng a dhake. Kabiasaan neka biasannah e laksana aghin secara a kelompok ban mandiri. Namong, jarang sarah oreng se a dhake bhik dhibi'an, ghi biasannah paleng diddhi' kaduweh oreng. Dhalam a dhake ka'dhinto se e siapa ghin neka bannyak sarah molaen dhari klambih, tas, perlakngkabhan, obhat, ban pa apah se e kakannah mangken san bedeh neng jhelen.",sports
4722,"Laptop Asus Vivobook Pro 16X riah andik keyboard se okorannah pol 19.05 mm. Saatteh nyapah ErgoSense, ben selamat tinggal dek keyboard laptop se sellak! Luas per cek pecek an 19,05 mm okoran pol padeh bik keyboard dekstop, tebhenah hedeh bisa ngerjaaghi kelakoannah hedeh bik kenyamanan ben akurasi ngetik se luar biasa. Permukaan cek pecek eng keyboard riah e ghebey cekung 0,2 mm e rancang male sesuai bik bentuk ujung gherighik eng hedeh. Indentasi alos e ghebey tengateh ghebey rassah nyaman keng pagghun presisi, tebhenah gherighik eng hedeh secara lembuk e pandu dek titik kontak se ideal bik cek pecek eng jiah.",technology
1981,"Se maghabay bharang elektronik beccek ban njek eng jareah salaen dhari merek ghi dhari carah ngangghuy epon, pokok manabi elektronik lakar omorr pendhek ban tak kengeng e jhuel pole. Mela dhari paneka, manabi sampeyan ghaduwan bhereg elektronik sempen dher bendher ban angghuy sparlonnah kalabhan ngajhaga. Merek elektronik jughan mangaroen ka omorrah bhereng ka'dhinto. Jhak papadeh aghin merek lampu philip sareng merek ekonomat kualitas sah jareah padeh ?. Paste laen, sebab merek neka jughan bedeh kualitas se ajuwel ban bedeh reggeh se larang se eka'dhimmah neka daddhi bahan pertimbangan jughan manabi bhang ngobange. Jha' sampe' kaleroh meleh merek male ceppet awet ban abhit.",technology
4753,"Kamera refleksi lensa tunggal (Single lense reflect otabeh SLR) ajiah kamera se ngangghuy sistem jhejhren lensa jalur tunggal ghebey ngelebetin berkas cahaya entar dek 2 kennengan, ajiah Focal Plane bik Viewfinder, tebhenah mungkinaghi fotografer ghebey bisa ngetelak objek lebet kamera se padeh persis bik hasil fotonah. Dheddhih kata ""refleksi"" se e kamaksud delem pengertian riah ajiah refleksi cahaya deri lensa, benne deri kaca pantul delem sistem pra - pandheng. Ariah alaen bik kamera non SLR, e dimmah pandhengan se e katelak neng viewfinder bisa dheddhih alaen bik apah se e tangkep neng film, polanah kamera jenis riah ngangghuy jhejheren lensa ganda, 1 ghebey ngelebetin berkas cahaya dek Viewfinder, ben jhejheren lensa se laen ghebey ngelebetin cahaya dek Focal Plane.",technology
2840,"Selaen hemat ka bahan bakar, benyak oreng se satuju kiyah mon angghuy kendaraan listrik riyah lebbi ramah ghebey lingkungan polanah buangan karbonnah lebbi sakunik ben lebbi bherse dari pada mon kendaraan se angghuy bahan bakar bensin ben solar. Dheri pemerintah makle warganah molaeh a ghenteh ka kendaraan listrik, pemerintah molaeh aberrik benyak diskon otamanah diskosn pajhek ghebey kendaraan listrik riyah. Keunggulan kendaraan listrik se laen kiyah reh mon a jhelen mesinnah adhek suaranah tak engak mobil ben motor konvensional. Dheri segi perawatan kiyah caan lebbi mode dheripada mon mobil ben motor konvensional. Mon soal kecepatan, mobil listrik riyah padeh engak mobil konvensional. ",technology
432,"Mon engko' lakar sengka dhing baktona bajang Sobbhu. neng bakto jiya, cora' la kabhuru se tedunga maske la jhagha baktona bada adan Sobbhu. Ta' tao arapa tayya ma' bisa aba' reya epasengka' ajhagha alako kabhaghusa. Neng-neng terrowa olle ghanjharan dhing bakto odi' neng dhunnya. Ta' taona atena ta' ghellem ngarte jha' dhibi' reya pada terro bhunga'a neng aherat. Abhajang jiya kan wajib. Ghajharan jiya lakar se ghun eghiba neng aherat. Monla mate pas ghun kare kastana, lamba' ta' abhajang ban ta' alako kabhaghusan laenna neng dhunnya. Mon reng Islam, areya ibada pagghun nomer settong. Jha' ghun urusan dhunnya areya cora' nomer dibudi sara. Polana tada' sambhungnga ka kabada'an se bada neng aherat ghu-agghu'. Keng engko' ta; tao keya sampe' bila engko' ghi' pagghun dayya'a. Aba' ta' terro lakar kadhaddhiyan senga' reya. Terro dayya rowa tobang dhing alako kabhaghusan. Ma'le pada melo keya ghajharan se eberri' Pengeran ka aba'.",religion
571,"Neng pasar banne ghun bada rap-orap. Neng pasar biyasana bada keya se ajhuwal lopes. Kennengngenna biyasana apolong bi’ reng ajhuwal rap-orap. Lopes ajiya ebhu’let bi’ daunnna keddhang. Lopes areya biyasana abak rekka’. Polana dari plotan. La mon lopes, ajiya bisa eberri’ ghula. Banne ghun bisa pole tape kodhu bada ghula cobbhu’en. ghula cobbhu’ arowa bada se abarna mera. Bada keya se abarna coklat. Rassana laen lakar. Lopes ajiya bisa keya ecampor bi’ plotan se ta’ ebhuklet daun keddhang. Lopes ecampor bi’ ennyor pas eberri’ ghula. Na’-kana’ kene’ biyasana kenceng emelleyaghi emma’en lopes. Koca’en nyaman ka eberra na’-kana’ kene’. Mon neng roma biyasana dhingla dapa’ ka bulan powasa, bannya’oreng ajhuwal lopes neng pengghir embong.",culture & heritage
3526,"Gi` kanak biasana se paleng e sennengnge ruwa asapeda`an. Maseh lambe` jhamanna engko` ta` endi` sapeda, biasana ye nginjham ka kanca otabe sapopo. Mun ta` anakna reng bede biasan ye ta` andi` sapeda. Ajhar sapeda lambe` taon 2000an gi` kelas settong SD. Bhuru ajhar tao nyangke` ka jhemmuranna oreng, ontong kalambhina ta` aghaggharan. Ra kera empa` are ajhar sapeda bhan molena sakola, la bisa. Endi` sapeda lambe` engko` bhuru SD kelas 4. Polana pas ulang taun. Ce` sennengnga ate akhirra endi` sapeda ontel dhibi`. Akhirra kiya bisa amain sapeda re saare ben ta` usah ngenjham ka taretan. Sapeda rantang enga` endi`na nak kanak raja.",sports
3555,"Lee Chong Wei paleng bannya` nyandhing status juara dunia. Lee, celokanna maseh omorra para` pade ben Taufik Hidayat, tape bhuru ambu dari bulu tangkis taon 2017. Lee, esebbhut paleng bannya` aborong piala e BWF Tour, koleksina ye riya tello` medali perak ben tello` medali kejuaraan dunia. Lee kiya gi` sempat maso` final pas bakto e olimpiade 2016. Maseh omorra la kepala 3 bakto 2016 ruwa, Lee gi` endi` semangat bhakal bisa pagghun tampil bhagus e tingkat internasional ben maro`om nyamana China. Parlo e tero semangatta reng China apapole mun soal generasi pebulu tangkissa enga` se pagghun terang pan berempan generasi. Indonesia kodhu nga` jeriya kiya, apa se bisa dhaddhi kamerosotanna pebulu tangkis ebhandhing se jhaman lambe`.",sports
4609,"Bedeh bennyak manfaat se e kolle deri apede dek nak aknak, beberempah e antaranah ajiah ningkataghi kebugarannah abek, micu tombunah tolang ben otot, ningkataghi koordinasi gerak, ningkataghi tingkat keseimbangannah abek, ngebhentoh ngebentuk postur abek se ideal, noronaghi resiko obesitas otabeh kelebbiyen berrek bhedhen, ben ningkataghi kemampuan sosial ben kedisiplinan. Nah oreng tuah bisa molaend eri bennyak carah ghebey negnalaghi pentingah apede dek abek eng nak kanak. Oreng tuah bisa ngenalaghi kebhutoan fisik nak kanak dek apede. Bik omor se alaen, laen kiah kebhutoannah nak kanak. Oreng tuah bisa ngajhek nak kanak aberkak bhereng mon lagghu male bisa santai sang le rajeh.",sports
3126,"Bektoh pandemi virus corona jiyah sekolaan kabbhi masok'en onlen, sekolah ben ajher onlen ben pole sajjhen bennyak tugas. Pas teppak anyar sekolah onlen jiyah ketepak'en  Rima gilok andik laptop dibik, aherrah Rima ngenjem laptop dek sepoponah nyamanah Nisa. Laptop se eyenjem jiyah egunaaghi gebey ngerjaagih tugas makalah deri sekolanah. Kebetulan lakar Nisa lok ngangghuy laptop jiyah, aherrah Nisa nesser dek Rima pas mberrik ngenjem laptop. Polanah sereng eangghuy Rima, pas bit-abit laptoppah Nisa jiyah e melleh bik Rima, argenah ngode Rima keng majer sejuta lemak ratos ebuh. Laptop jiyah gik beccek merk ah toshiba, bernanah celleng. Meskeh melleh laptop bekas, keng bisa egunaagih gebey ngerjhaagih tugas sekolaan.",technology
3088,"Salah settong kegiatden olahraga neng outbond ajiyah bedeh flying fox. Outbod ajiyah kegiatden se ebedehagoh neng kennengan terbuka otabe alam bebas.  Mon flying fox ariyah bennyak ekeleburin reng-oreng margenah nguji nyaleh. Kegiatden ajiyah degghik meluncur deri attas se teggih dek torn dek kennnegan se pandek ngangghuy taleh. Tentonah mon norok riyah le esiapagih ben alat pengaman makle lok sampe kededdhiyen labu e tengah jhelen. Lakar kegiatden flying fox ariyah gebey ngelateh ben nguji mental oreng, makle lok takok'an  ben bisa ngalak resiko.  Tegginah amaen riyah bisa sampek 70 meter ben paleng jeuh lanjhengah bisa 110 meter. Mon pertama kaleh nyobak amaen riyah pasteh bedeh rassah takok'en tapeh degghik aherrah senneng ben lebur.",sports
2729,"Dina kedetengan tamoy dheri Lampung nyamanah sari. Sari kancanah Dina dhari Kuliah sampek padhah alakoh esorbaja. Pas Dina Moleah ka Madhura, Sari pas eajhek ka Madhura moso Dina. Sadhepakna ka Madhura Sari eajheg lenjelenan moso Dina Dhari Sumennep, Mekkasen, Sampang, pas terros ding la para’ abelieh ka Sorbajha nyepper ka Bangkalan. Emolaeh dhari Sumenep Dina nyambih Sari Ka Pantai Salopeng marenah alengleng e salopeng pas ngakan kakanan khas Sumenep Soto Sumenep etambeh korket, kalagghuannah pas ka Mekkasen lenjelenan ka Api Tak Kunjung Padam pas Lanjut ngakan Sate Lalak, pas terros ka Sampang entar ka bebek sinjai terros ka bangkalan pas ngakan Nase’ Serpang. Sari Perak Selama samingghuh e Madhura eajek Kulineran moso Dina.",culture & heritage
1994,"Teppa' elang HP Iphone kulah rassannah lakar la biasa bein sebab fiturra neng hp neka lakar la canggih. Robot akadhi hp Iphone neka lakar sala settong hp se bisa ngelacak kbadha'annah. Kulah ampon la nge cek hp jareya ban kulah oneng hp neka bedeh e ka'dhimmah, tantonah hal jareah maghabay kulah nang tennah manabi la ampon oneng. Dhinggal san marennah jareya lajuh kulah ngelacak lah ke kennengannah hp jareya ban ongghuen tang hp ampon la bedeh se negghu' ontongah tretan dhibi' napak reng laen paleng la ampon e tem antem. Ternyata teknologi se canggih samangken bisa ngalacak e dhimmah hp kita neka ban la ampon lok usah khobater pole.",technology
3031,"Engkok andik tretan se agamanah jiyah kristen. Tang tretan riyah ajiyah sepoponah tang mamak, deddhi mon bik engkok riyah budhe. Budhe riyah lakar deri abit le sakek, margenah lakar le tuah kiyah ben andik penyakek jantung. Sakek'en riyah sereng ongat tapeh lekkas beres kiyah. Budhe riyah maggih kristen dibik neng keluarga rajenah tapeh paleng rajin abhejheng neng greja ben areh Minggu. Magghih sakek, kadheng budhe riyah pagghun mangkat dek greja. Mon bedeh kesempatden bektoh kosong kiyah budhe sereng mecah alkitab otabeh kitab injil, ketab soccenah oreng kristen. Tang budhe riyah bisa kristen margenah norok lakenah se oreng kristen kiyah, aherrah sampe dek anak'en kabbhi kristen. Mon ben areh Minggu, keluarganah budhe riyah mesteh neng greja gebey aduweh, kabbhi taat abhejheng. ",religion
2668,"Ben areh Jum’at Zaim, ramanah ben, embanah zaim mangkat ka masjid. Pokol sabeles lebet tello polo, Adzan bhejeng Jum’at la berkumandang. Biasanah zaim, ramanah, moso embanah zaim nompak sapeda motor teng- ngenteng mangkat ka masjid Baiturrahman. Sabelummah abhejeng jum’at zaim, ramanah, ben embanah zaim ngeding aghi caramah pentinggah Sholat lemak bektoh ben bagusseh oreng se segghut asedeka apapole asedeka dhe’ oreng se tak andhik ben oreng se semmak contonah taretan dhibik otabeh tatanggeh. Se lebur mon areh jumat oreng islam areng bhereng abajeng jum’at jelen rajah e kottah pas sakalengadek seppeh tak rammih padenah moso tellasen oreng islam abejheng ka masjid.",religion
1615,Kabadhaan kakanan khas Madhura samangken kerrab la ampon rammeh e keding bannyak oreng. Napah pole Kottah Bhangkalan se daddhi kotta tojjhuan pertama reng oreng manabi ka Madhura. Pertama kaleh pastenah jareya se esarah benne laen ghi bebek sinjay ban aneka macem kakanan se dhari bibik. Bibik jareya biasannah bannyak macemmah lamaran. Namong se terkenal mek coman bibik neng Sinjai jaruah. Se nyatannah sadhajan bisa aghabay palappa manabi ngebey lappannah bhibik jaruah. Napah pole kakanan neka terkenal sarah kan bahkan sampek neng loar polo ghi bannyak reng nyareh. Daddhi marah tretan ka Bhangkalan tor jha'kalep melleh kakanan se khas Kottah Bhangkalan.,culture & heritage
784,"Olahraga se bisa mabahaya'an ka oreng areya olahraga Moto GP. Sepeda se etompa' ajiya santa'en langalae bi' setan. Mon kadung ajhalan, sepeda GP biyasana pada bi' angen santa' lebat. Monyena keya pada ranyeng. Keng mon etompa' bi' oreng se ta' tao, arowa bisa macalaka' ka dhibi'en polana nompa'en ce' santa'en. Mon se anyaman sepeda GP, ajiya tada' se etompa' laon. Pagghun etompa' santa'. Apa pole neng lomba se lakar kodhu mennang nomer settong. Engko' andi' oreng se ekasenneng neng Moto GP. Areya Valentino Rossi. Maske seteya la pensiun otaba ambu noro' lomba GP, Rossi pagghun ekennal bannya' oreng parkarana dhibi'en la olle bannya' piala dhunnya.",sports
2687,"Kitabbeh oreng islam riyah kitab suci al-quran. Muslim kodduh taoh minimal ghebey ngajih otabeh macah kitab suci al-quran riyah. Polanah kitab suci riyah dhedih pendoman ben tuntunan odik, kabhi oreng muslim kodduh ngarghei ben a rabet ketab riyah. Ketab riyah kodduh tak olle e sabek saromben, mon bisah kodduh e sabek ning attas lutut jhek sampe e sabek ning tanah otabeh sampe kenning dhidde'. Mon ning pondhuk, moso nak-kanak santreh, biasanah al-quran riyah e jhegeh sarah polanah e bhecah bhen areh. Moso nak-kanak santreh biasanah al-quran e jhegeh jhek sampeh ghegger otabeh nyeddhing tana ben e sabek sateggih minimal neng attas to'ot. ",religion
1425,"Kagiadhan rutin se ekalakoh oreng Madhura jareya acem macem, tapeh bedeh se lok satuju sareng kabadaannah amargha manabi ca'en reng bannya; jareya lok neremah kabadaannah. Sala settongah jareya kabadahannah acara moloden. Nah, bannyak sarah oreng se lok setuju sareng jareya amargha hal neka menyimpang lok masok dhalam ajharan agama eslam. Tape manabi manorot kulah ghi sae sae bein, arapah ? Sebab aneka rassah dhari sokkor amargha badannah kalaheran Nabi Muhammad. Nah padeh bein sareng ulang taon juah arapah mek bedeh ulang taon sedangkan ka ajunan nabi Muhammad bein e kocak bid'ah ban laen epon. Ghi' ghemogeh bisa nengale lebbhi sae pole.",religion
1882,"Manabi sampeyan entar olahraga se paleng ekstrem ka'dhinto akadhi nga dhake otaba nanjhek ka'dhinto, kulah ghaduwan pan saponapan parsiban se ka'dhimmah parlo sampeyan sangoen sabelummah. Se pertama, istirahat se cokop 3 areh sabelum mangkat ka'dhinto. Molaen sampeyan kodhu ngakan se genna, terator ban tedhung se kuaitas. Nah, sampeyan nga istirat aghin sadhajana neka sopajha teppak mangkat jaruah sampeyan fit ban lok parlo kobater pole soal kasehadhennah. Se kadhuwa' ghebey list napah bein se egibeeh ka ghunong neka molaen dhari kakanan, klambih jhe' nyak bennya' alat pribadi ban jha' kalep jughan bat obedhen sebab kita lok oneng dhalem jhalan ka'dhinto smapeyan kadhinapah.",sports
4596,"KH Abdurrahman otabeh Gus Dur ajiah Presiden ke - 4 RI. Ajiah e kenal cek penterrah ben nguasaen beberempah bhesah neghereh. Lok cuma jiah, ajiah kiah e kenal sosok se alem polanah ajiah kompoyyah KH. Hasyim Asyari, se ngediriaghi NU. Sosok eng Gus Dur se lebur aghejek ben ngebela kaum minoritas riah benne keng ngebey kabbhi oreng lebur dek abek eng. Ghik bedeh beberempah oreng se lok lebur dek kelakoannah Gus Dur. Keng Gus Dur pagghun tenang ben santai e delem ngelaben cak ocak eng reng oreng se lok lebur dek abek eng. Toman sittong areh bedhe oreng lakek se andik pandhengan se alaenan bik Gus Dur tebhenah ngeluaraghi cak ocak lok nyaman ben kasar ngeluapaghi rassah lok lebureh.",religion
1979,"Bharang eektronik samangken la ampon bannyak jennissah, napah pole bharang se eka'dhimmah bedeh neng dhepor. Bisa e sebbut aghin akadhi mixer, blender, kompor openan, kulkas, panci ban laennah. Samangken ghi kompor bedeh jughan elektrik ban massak eng epon keng cokop dhari listrik bein. Namong hal jareya tantonah bedeh hal positif ban negatiffah bisaos lok padeh sareng kalakoan tanang ghi. Melanah kompor listrik neka matadhe' biaya ka listrik, naoah pole kalakoan se rajeh jareya lakaran ngennyot sarah ka listrik ban wattah paste rajeh saenggha lok padeh regghennah epon. E bandhingaghin sareng gas elpiji se mode ban bisa enagghuy makeh mate lampu.",technology
746,"Neng olahraga tinju bada oreng se anyama Chris John. Biyasa engko' negghuwan ban malem kol sepolo neng RCTI. Chris John areya pada bi' Taufik. Olle bannya' piala neng Indonesia ban neng dhunnya. Dhaddhi oreng se tong-settongnga se olle piala dhunnya neng kellas bulu se dari Indonesia. Andi' rekor dhaddhi oreng nomer duwa' se paleng abit negghu' piala neng kellas bulu neng dhunnya.Oreng nomer lema' se andi' piala dhunnya salaen Ellyas Pical, Nico Thomas, Ajib Albarado ban Suwito Lagola. Maske dayya Chris John areya ekasennengnge bi' bannya' oreng peseser polana tada' pole olahraga se maghersare tao bakto jiya. Maske neng loar bada Mick Tesen ban Ali. Neng Indonesia reya bada Chris John, oreng se penter atinju.",sports
2686,"Dhelem tradisi Islam, Nuzulul Quran riyah bedeh ning taon 610 Masehi, bektoh nabi muhammad naremah wahyu pertama ning gua hirok dheri malaikat jibril. Ning gua hirak riyah, ning kaki jabal nur ning seddiknah Makkah. Bedeh pendapat terkenal se ngocak mon pertisiwa riyah terjadi ning areh 17 ramadhan bektoh ummat muslim alaksanaka aghi pasah. Tapeh mon can Mubarakpuri, peritiwa riyah kajhedien bektoh 21 ramadahn sabelum sobbu tangghel 10 agustus 610 masehi. Bektoh nabi omor 40 taon, 6 bulen ben 12 areh hijriyah. Oreng biasanah arayaghi areh riyah moso ngajih al quran sampe hatam ben adua ka gusteh Allah ghebey nyoon ampon ben makle oduknah berkah.",religion
1996,"Kulah neka toman entar ka Sidoarjo jareya nompak mobil ceri sareng ramah. neka mobil se ghi' buruh ebellih sareng ramah. Teppak jareya lakar dem ondem ruah se mangkat dhak Sidoarjo, kulah nyanannah degghik neng mobil reh bhakal panassah roah sebab ondhem keadaannah. Tapeh san kulah la masok neng mobil neka, mek mobil cerinnah ryah laen dhari se laennah. Lebbhi nyaman ban badha ac nah, biasannah mon ceri ghik sobhung panapannah. Neka badha gmaps tor tv sareng radionah. Ongghu rapah mobil neka ghaduwn teknologi se anyar caen kulah.San kulah a tanyah ternyata sareng ramah jyah e pemodiv ka rental ruah ban abik cokop larang jughan mangkannah kan larang regghannah ban desainnah neng dhalam neka lakar la semmoh laen ruah. Saenggha nang salanjhanga jhalan kulah kenyamanan sarah parak padeh sareng mobil avanza ruah modelannah.",technology
827,"Lamba' lakar bada tipi ban radio. Ghunana lakar ghabay neng-sennengngan. Neng tipi ban radio biyasana bannya' nyearaghi barta. Kabada'an se bada neng dhunnya. Bi-lebbi neng Madhura. Bannya' oreng Madhura andi' radio tape kadhang ta' andi' tipi. Polana mon tipi arowa ghun bisa ekaandi' bi' oreng soghi. Oreng se andi' bannya' dhunnya. Maske dayya, kadhang oreng neng pong-kampong arowa ajhung-rojhung abhareng mon nyongngo' tipi. Banne ghun tipi. Radio keya. Bannya' oreng ngampong negghu otaba ngedingaghi apa se bannya' ebaghi bi' tipi ban radio. Apa se ekedingaghi dhaddhi barta pole lebat kopeng ka kopeng. Lakar santa'. Lekkas dapa'en mon lakar bartana abak berra' ban dhaddhi parkara bhareng neng kampongnga.",technology
1839,Pemaen ganda lakek se anyamah Rahmat paneka lakar daddhi pemennang neng atennah parah nak kanak ngodeh samangken. Melanah la ampon mennang aghi turnamen se elaksana aghin neng Malang bhakto taon 2022 ghi' berik jaruah. Padahel ghi labennah nekah manabi can kulah lakaran la paleng jago ban teppak neng babak final jareah lakaran la paleng kettat sarah tengalennah. Manabi dhabunnah Pram neka sala settong koncennah jyah jha' sampe' lenga ban ghaduwan rassah semangat pa koat tor jha' kalep sareng strategi se sae. Manabi dha' neka jaha' jhelling sapah labhennah namong kadhinapah taktik neka teppak bedeh neng lapangan ka'dhinto. E bhukte aghin sareng apah se ampon e berrik sareng Pram ban la ampon e wujud aghin.,sports
1606,"Teppak tellasen Topa' kaula sareng kaloargha kaula neka pati heboh se terro ngarayaaghinnah tellasen jareya. tellasen topa' engghi ka'dhinto tellasen pettong areh san la marennah tellasen aghung. Sabelummah tellasen ghi apokpak ruah se amassa'ah. Ebhu biasannah la ampon nyiapaghin palappa jaruah jhau dhari semangken. Manabi neng roma teppak gulagguna jareya a yap siyap motong ajhem ban merseen bhabhat ruah. Nak kanak se alakoh ajhem, ebhu se alakoh lappannah. Kulah jughan nyiabhin nglotek tellor se ampon e massa'. San lem malammah jughan ngebey ghar aghar . Pokok manabi telasen topa' se paleng penteng nekah ghi Topa' Ladeh se whajib e massa'en.",culture & heritage
3530,"Hula hoop riya olahraga se jarang oreng tao manfaatta. Oreng taona pera` mun hula hoop ruwa pera agoyang ben korang manfaatta. Padahal mun hula hoop ruwa bisa alatih keseimbanganna kanak ben ngoarngi anak lempo se alebbiyan. Tanpa e sadare, bisa mabhagus ka tabu` ben monteng kiya. Ta` pera` nak kanak, mun e luar negeri oreng raja ye amain kiya. Salaen ruwa ye aghebey nak kanak konsentrasi beremma carana hula hoop ta` gheggher. Tambhang amain HP ta` bhango`a amain hula hoop. Mata ye bisa pagghun sehat ben nak kanak lebbih bede gerrakna etambhang e ade`na HP ta` bu ambu bisa masake` ka mata.",sports
1900,"Manabi kulah ghi olahraga neka ternyata bannyak macemmah. Ghi bedeh se ghabay kardio bik se benne otaba non kardio jareya. Melannah dhari paneka kabadha'annah reya se maghabay pan saponapan macemmah jareya daddhi sala settong alternatif sopajha kit abisa a pede se sae ban masehat ka badhan. Melanah dhari paneka kita kodhu rajhin tor bhejeng sopajha gahduwan badhan se sae ban sehat. Mela dhari ka'dhinto kita neka kodhu onenge apah se e ka parlo badhan neka. Apah kodhu ma obbher lemmak neng dhalam badhan napah kodhu bedhennah lemmak tor otot ? Aneka kodhu sampeyan onenge sopajha olahraga neka teppat ka badhannah sampeyan ban lok dhen bedehen manabi a pede, ",sports
2790,"Bekto pelajarang renang e salah stiong kolam renang cika tak noro’ pemanasan areng bhereng sreng kancana. Amargha ghi’ entar ka jeddeng sakek tabu’, kancana se laen pemanasan ben aleng-leng e penggir kolam renang selama tello kaleh putaran. E bekto soro toron kabhi ka kolam guruah langsung mangil tong sitoong ghebey absen ben latian renang selama telo’ menit. Bektoh cika e absen kancana la meleeh soro ngabele polanah ghitak pemanasan jendi langsung tape cika tak ngeding agin , akhirr setela pertengahan cika kram sokonah ben keselem. Ontongah langsung e tolongih maso kancanah, semarenah cika langsung e berik minya poteh amargha sempet pingsan kancana se alen panik takok ta’ bisa terselamatkan. Akhirra bede se neken dedenah cika akhiira cika sadar.",sports
1494,"Dhalem settong hadist sedekah jareya bhakal ngaposaghin ban malontor aghin dhusannah manossah. Kadhineka monyena ""Sedekah jareya bisa ngapos aghin dhusah se kadhiponapah aeng mateen apoy"" (Hadist riwayat At-Tirmidzi). salaen Alah aberri' pangamponan saporah Allah jareya bhakal a berri' kamoljhaan ka manossah. Ban lok lopot dhari paneka bisaos manabi oreng se a sedekah juah bhakal e bhukka'ah labhang rejekeh dhari Allah SWT se tadha' betessannah. Saenggha hal neka harta se e sedekah aghin ka reng laen lok kerah adha'. Napah pole sedeka aghin ka reng seppo se loar biasa rajeh jughan manfaat deh tor sadhajana anak se a bhakte sareng reng seppo. Allah bhakal mellesen sareng ghanjeren se rajeh ban lok bisa e pekker sareng manossah. Dadhi toreh tretan, sedekah jareya konci kaselameddhannah manossah e bhume ban akherat.",religion
767,"Aberka' pas etoro' bi' oreng berka' laenna. Arowa anyama olahraga lari estafet. Biyasana oreng se lari ajiya angeba tongket se penda'. Biyasana aberka' leng-leng. Keng ta' bannya' elakone bi' sakola'an. Biyasan ghun bada lomba pas bannya' mored se elate ma'le noro'. Lari estafet ajiya bhuto tello' oreng mon ta' kalero. Polana neng atoranna, alari jiya banne ghun sakalean mare. Tape sampe' tello kale poterran. Mon na'-kana' se noro' lari estafet jiya, kodhu elate ghu-ongghu. Apa pole elate masala nyabana. Mon nyabana penda' ban andi' penyaket asma, arowa la ta' kera epanoro' polana tako' dhaddhi cala. Mon ghi' epaksa dhaddhi abu. Pagghun perrean. Merre keya ka sakola'an ban etontot bi' oreng romana polana ana'en epanoro' ban sake'en molat.",sports
2830,"Saamrenah Full, Nina pas nyoba e jhelenaghi robotdeh ning ruang tenga. Bektoh ajhelen nina takjub polanah bisa aghenteen nina asapoan ben bisa ngeppel kiyan. Anaknah nina ghun ajhelling lebur dheri korseh. Moso nina e berrik taoh mon robot ghik ajhelen tak olle e pambu otabeh sengajeh e berrik benda berat ning adheknah robot. Nina nyobak robot riyah ning kamarrah anaknah, abek mlarat ngangghuyyeh polanah benyak bhereng ben benyak mainan se berantakan ning lantai. Robot riyah tak bisa nyeddot mainan, apappole mainan se rajhe. Ghun bisa nyeddot kotoran otabeh begien dheri mainan se saokoran jhegung ben berres. Mon lebbi rajeh dheri ruah tak bisa e seddot. ",technology
4756,"Kamera DSLR riah andik cara kerja se alaen bik jeni kamera laennah. Teppak hedeh nyeling sittong objek lebet viewfinder, maka objek jiah se degghik eng dheddhih hasel akhir fotonah hedeh, Pantulan cahaya se asallah deri sekitar foto bisa masok lebet lensa kamera atojhu dek cermin pantul. Cemrin jiah terus mantulaghi cahaya dek pentaprisma. Pentaprisma degghik ngobe cahaya vertikal dheddhih cahaya horizontal bik cara ngaraaghi cahaya dek 2 cermin se apesa. Teppak jiah ghemberen objek ketelak lebet viewfinder. Teppak hedeh moto, cermin pantul jiah berayun dek attas ben cahaya bisa terus masok dek delem lensa kamera. Semarenah jiah shutter speed bisa abukkak.",technology
1543,Manabi anyanyi lagguh Madhura neka kodhu bedha cere khas sala settongah nadannah se tengghi tor badha cengkok na. Kulah lamba' teppa' ajher ka tang guru les nyanyi neka manabi akherrah cengkok kodhu ngarassaen ghellun sala a cengkok. Daddhi carannah neka kodhu a suarah ghe' pegge'sopaja manabi la lancar neka bisa stabil cengkok eng. Ajhar saketar sabulanan ruah teppak a lomba ghebey pementasan sopaja lok dhus nodhusin sakolaan. Kulah akherrah jareya lok kengeng ban e larang adha'ar new manes akadhi es otaba enoman tor kakanan se bisa maghabay suarannah serret. Kulah perseabhannah paleng cokop ngenom jemoh se badha kencor tor jeinnah. Lakar la semmoh aseksah sebab terro suarannah stabil ban tak sakek. Namong dhari jareya kulah ghaduwan elmoh teknik suara se nyaman.,culture & heritage
4629,"Atlet kaih andik penghasilen rajeh. Hedeh jhek sampe ngeraguaghi penghasilannah atlet. Bik bennyak eng sponsor se setiah ngeburu atlet berprestasi ghebey dheddhih brand ambassadorrah mereka, penghasilannah seoreng atlet bisa dheddhih cek rajenah. AJiah ghilok termaosk hadiah pertandingan, geji bulenan, ben bonus prestasi se bisa deteng bertubi tubi mon seoreng atlet bisa ngejuaraaghi kejuaraan tertentu. Mon sering ngelakonen pertandingan internasional otabeh alateyan dek luar negeri, maka bik dheddhih atlet, hedeh andik kesempaten namba kancah, elmoh, ben pengalaman deri pemaen luar. Saling ngenalaghi budaya sittong sama laen otabeh bahkan sekedar alan jalan semarenah atanding. Lebur kan mon bisa alan jalan dek Korea, Jepang, Inggris, Amerika, ben en laennah?",sports
1887,"Mela dhari kadaddhaj se bedeh narek neng songay ka'dhinto kulah jughan bedeh caretah se lebbhi aneh pole. Nah, a langngoy paneka lakar tang olahraga se paleng kulah sennengen ban kaula lakone hampir ben areh ongghu lakaran. Nah, dhari jareya kulah lok toman pole kan mandih songay kadhibi' neng budinnah roma sebab la segghut e rek tarek dhari dhelem jareah. Akherrah kulah neka pinda haluan terro asassa neng songay otaba leke kenne'. Namong, leke jareyah semmoh jheu. Akhrrah kulah paksaen melannah sobhung aeng ban mate lampu. AKherah kulah asassa jughan neng dhissah ban angoy langmgoy, namong aeng dhissah paneka lakar la cek kotorrah.",sports
3620,"Nengggu pertandingan riya bannya` manfaatta aslina, ye ruwa bisa dhaddhi cara ghebey maelang sompekka odi` ben kasennengan. Katemmu pemain olahraga se ekasennengnge aruwa bisa dhaddhi sennengnga oreng.salaen ruwa nengghu pertandingan e bengko otabe langsung e kennenganna ye maelang kebiasaanna oreng se ampo les malesan amain game malolo. Bannya` hal positiffa mun oreng negghu pertandingan olahraga riya. Oreng bisa dhaddhi senneng ka olahraga pas nyontoh apa se e abes, kan bisa ngorangi malessa se ampo amain HP malolo. Bisa dhaddhi penyemangat ma` le berprestasi e bidang olahraga ben dhaddhi abe`na senneng ka olahraga pas abiasaaghi bhan are odi` sehat ben tenang.",sports
1605,"Oreng taonnah manabi jur konceh jaruah ghaduwan elmoh se lok sae, ollenah dhari paneka sampeyan kodhu onenge manabi kabada'an jur konceh jaruah dhalam settong adhat ban dhisa sampeyan kodhu onenge tojjuan ka'dhinto. Satep jur konceh manabi badha neng settong dhisah jaruah se negghu' ban se onenge sareng masyarakat neng dhisah jariya. manabi sampeyan onenge jur konceh jariah se nyatanah keng a jhaga sopaja kennengan jariah tetep ban pagghun aman kalaban bannya'na oreng se terro madaddhia kennengan neka daddhi kennengan se lok sae. Misallah akadhi neng Nepa ruah, lamba' kan badha jur koncennah tapeh san setyah la ampon adhek oreng oreng dhan badhan manabi entar ka Nepa ban daddhi lok pajuh pole. Daddhi kita neka toreh saleng ajhaga ban ngaregghaen settong sareng se laennah. ",culture & heritage
417,"Kabula paneka abdhina keyae esebbhut jhughan bhindhara otaba santre se ekaparcaja sareng keyae. Kabula biyasana ta' pate bannya' ajhar e pondhuk otaba se la abit ajhar e pondhuk, tape segghut ngereng keyae kaammaa bhai, ban elmona biyasana langsong dari keyae. Oca' kasarra kabula paneka pembantu tape manabi e Dhisa, kabula paneka pada ehormat. Ehormat polana segghut asandhing sareng keyae ban magharsare tondu' ka kabula otaba ngormat polana eyangghep bakkella keyae. Mangkana sampeyan manabi tapangghi sareng oreng se segghut asareng keyae paneka saongghunna kabulaepon keyae se ekaparcaja ban dhaddhi pamakonna keyae. Sadhaja dhabu manabi bada napa biyasana etetepaghi otaba ayatoraghi sareng kabula dhimen sabellunna ka keyae.",religion
573,Oreng kennal ngakan kelang ghun neng Branta. Nyatana Kelang areya la bada neng Bhandharan. Tape reng Bhandharan ta’ ngoca’ Kelang areya Kelang. Tape ro’-ero’ ancor. Kowana jhuko’ se kadhang ecampor bi’ pettes. Mon ro’-ero’ ancor areya ta’ ngangghuy pettes ghabay ekakan. Kowana jhuko’ ajiya lakar rassana ames. Tape dhingla eberri’ buja ban cabbhi rassana dhaddhi nyaman. Biyasana ekakan bi’ bhlungka’ otaba temon. Bisa keya ekakan bi’ pao ban kadungdung. Keng kadhang oreng ngakan ro’-ero’ ancor rowa ekakan bi’ nase’. Emelleyaghi kropo’ keya ma’le ghabay tambhana dhis-peddhis. Se ekoca’ Kelang aslina arowa aropa pettes celleng. Pettes se ta’ ecampor bi’ pa-apa pole. Rassana lakar ames. Kadhang oreng ta’ senneng polana Kelang ajiya maghatel ka jhila. Biyasana Kelang ejhuwal otaba ekaghabay bi’ oreng Sampang.,culture & heritage
4739,"Siaran TV digital lok padeh bik TV kabel langganan, TV satelit, TV streaming lebet gadget internet otabeh IPTV. Mon e jheling deri segi kualitas ketajheman ghember ben kejernihan suaranah, maka TV digital bisa depak dek High Definition tebhenah sebhendhing bik jenis jenis siaran jiah. Siaran TV digital secara ghempang bisa e olle'en lok pakek adaftar langganan bik penyelenggara penyiaran. Tebhenah TV digital lok parloh biaya langganan akadik TV langganan (kabel/satelit/IPTV). Lok cuma jiah, TV digital kiah lok padeh bik TV streaming, tebhenah lok parloh biaya kuota internet dek penyelenggara telekomunikasi seluler akadik TV streaming. Mon e bhendhingaghi siaran TV satelit (parabola), siaran riah kiah ngangghuy teknologi digital (DVBS/DVBS-2), ben masang ben mejereh padeh keng sekaleh instalasi ben sekaleh mejer ghebey seomor odik.",technology
1497,Bhakto areh Ahad kaula sareng Ebhu entar ka Bromo teppat epon neng Villa Bromo se badha neng kawasan Bromo ban Suku Tengger. Teppak jareya kaula sareng ebhu neka lakar neat entar ka Bromo melannah entarrah a piknik ban abadhi kejudhan ka reng roma jaruah. Kaula sareng Ebhu ban kaloargha mangkat dhari Bhangkalan ka lokasi saketar pokol 6 ban dhepak neng lokasi saketar pokol 11 seang jaruah. Salanjanga jhalan lakar kennengannah cokop ekstrim amargha neng dataran tengghi parak padeh sareng pacet otaba claket jaruah modelannah. Tapeh Villa jareah cokop berkellas ruah bintang 5. Kaula sareng ebhu e toddhu aghin sareng upacara adhattah reng Tengger sebab rata-rata neng sekanjeh ajharan aghamannah neka Hindu. Nyamah upacara kaaghamaannah neka Upacara Kasadha ban elaksanaaghin neng Pure se semmak sareng Villa ban Hotellah.,religion
3049,"Mon sabben preian kantoran, mesteh sabben lagguh Ahmad entar sepedaan ben cah-kancanah. Sepeda se eangghuy Ahmad lakar khsuus sepeda gunong. Ahmad mon sepedaan ampo entar dek mercusuar lampu neng Socah otabe neng Pelabuhan Kamal. Biasanah Ahmad mangkat pokol setengah enem lagguh ngompol gellun dek romanah ketuanah, pas mon le mareh lengkap kabbhi kancanag pas buruh mangkat sepedaan. Kebennyak'en kancanah Ahmad se sepedaan riyah oreng lakek bedeh se tuah sampek nak-kanak ngodeh. Rombongan sepedaan riyah mon mareh depak neng kennengannah pas le-melleh gebey sarapen ben istirahat sekejjek ngelangen rassah lessoh se mancal sepeda.  Semarenah sarapen ben lok lessoh pole pas buruh mole sepedaan pole rombongan gellek jiyah. Biasanah Ahmad depak roma pole mon mareh sepedaan jiyah pokol belluk. ",sports
1980,"Manorot kulah ghi panggunaan alat elektronik jareya bedeh ontong ban korangah lakaran, saenggha manabi sampeyan terro ghaduwan alat elektronik jareya se larang ban kualitassah se bhagus bein. Akadhi misallah merek Philips otaba merek se larang, neka paste a jhamen roah kualitassah ban lok kerah lopot paste awet. Ban pole se kadhuwa' kodhu peraten aghin sareng nyamannah panganghuyan neka jha' sampek dhen bedhen an kodhu e jhaga. Kalabhan dhari paneka, oreng se bisa ngaregghein bharangah dhibi' ghi paste ngaregghein bharang oreng laen ban aneka pastenah lakar awet ban aman selama neka ngajhaga. Bidhe manabi oreng se dhen bedhen kor asala ngangghuy. Sebab bharang elektronik lakar ceppet rosaggeh.",technology
4794,"Make mobil listrik andik beberempah keuntungan potensial akadik se le mareh e sebbhutaghi neng attas, tapeh penggunaan mobil listrik secara luas andik bennyak hambatan ben kekorangan. Sampe dek taon 2011, arghe mobil listrik ghik jheu lebbi larang mon e bhendhingaghi bik mobil amesin pembakaran biasa ben kendaraan listrik hybrid polanah arghe baterai ion litium se larang. Make deiyyeh, setiah arghe baterai molaen toron polanah e produksi delem jumlah rajeh. Faktor laennah se ngehambat tombunah penggunaan mobil listrik ajiah polanah ghik dhiddhik stasiun pengisien ghebey mobil listrik, e tamba pole takok eng pengendara dek adek eng esseh baterai seghilok eng mereka depak dek tojjhuennah.",technology
846,"Telset.id, Jakarta  - iPad pelkodhan kabharra bisa kalowar neng taon 2024, abhareng bi' iPad kene'. Taon reya, Apple ta' maghi madatengaghi iPad anyar model apa'a bhai ka pasaran. Kabhar jha' iPad pelkodhan ban iPad kene' se anyar bhakal kalowar neng taon se dateng ekabala bi' analis Ming-Chi Kuo, senga' Telset kutip dari GSM Arena, Sennen (30/1/2023). Jiya nyebbhut, Apple ta' arencana makalowar otaba madateng iPad anyar sampe' 2024. Metoroddha, ta' bhakal bada'a iPad anyar dalem sanga' bulan sampe' sataon ka ada'. Baca keya: Aman! iPad Kene' ta' bhakal dhaddhi tumbal iPhone Layar Pelkodhan. Tape arghana bhakal barampa tayya? Cora' pagghun larang.",technology
1496,"Teppak kaula entar ka Bli sareng kancah kulah, abdhina nengale upaara ke aghamaan ommat Hindu se anyamah Ngaben. Kaula dhari Sorbhaja ka Bali jareya ngakan bhakto saketar 6 jam. lastarennah dhari jareya kulah sareng ca kancah se laennah entar nengale sala settong proses se loar biasa ka'dhinto. Kaula sabelummah Nengale Upacara Ngaben jareya e molae pokol 10 lagguh sampe' pokol 5 sore jareya. Mela dhari ka'dhinto kaula sareng ca kancah ghi langsong nengale proses paneka ban a lan jhalan neng Villa e Bali se semmak sareng saba ruah daddhi pemandangannah lakar la asre ban bannyak penduduk Bali nah. Marennah dhari jaruah lanjut kalagghuna nengale proses ngaben jareya sampe' siang ban lajuh ka tase' muang abuh mayattah ka'dhinto. Ongghu jareya pengalaman se paleng lebhur. ",religion
411,"Engko' senneng bila ngedingaghi M. Quraish Shihab dhingla acrama. Maske tamaso' keyae se bannya' eyonjhang neng tipi, M. Quraish Shihab andi' elmo bannya'. Otamana elmo hadis. Elmo se ekaandi' ajiya eghuna'aghi ka na' potona. Oreng lakar bhidha se dimma se ghu-ongghu ngarte ka aghama ban oreng se dhu'-leddhu' mon acaca aghama. Settong duwa' bi' Gusdur. M. Quraish Shihab areya orengnga tennang ngadhebbhi odi'. Ibadana jha' tanya'aghi mon oreng kanta arowa. Tebbel imanna bisa masalamet ghu'-agghu' neng akheraddha. Orengnga sabbhar. Mon acaca alos ban macellebbhan ka ate. Pa-apa eghattong kabbhi ka Pengeran. Pangarep pa-apa'a bhai pagghun jawabanna bada neng tanang Pengeran.",religion
499,"Kake kodhu tao keya. Reng Madhura andi’ roma se ekoca’ Taneyan Lanjhang. Roma jiya epaddhak lakar ghun ghabay sataretanan sampe’ andi’ manto ban ana’ poto. Biyasana neng pengghir paleng bara’, bada langghar. Ban se bada paleng temor, bada dapor. Taneyan Lanjhang jiya roma abento’ ajhijhir. Emolae dari paleng bara’, romana reng towa se paleng towa. Ban sampe’ romana kompoyya se biyasana bada neng pengghira ban saterrossa. Roma jiya pada bi’ roma patobin. Ghabay kennengngan pamoleyan. Tape, bannya’ oreng se andi’ roma Taneyan Lanjhang ngoca’ senneng ngennengnge roma jiya polana bisa saleng ajaga. Dhing bada pa’-apa’an ghun kare arembhak ka sataretanan. Mon alako, pagghun alako bhareng dalem kabada’an se cokop, cora’en mon odi’ akompol. Mon ecapo’ moseba, pagghun noro’ sossa kabbhi. Laen bi’ odi’ kadhibi’an. ",culture & heritage
4656,"Delem kongres teppak taon 1894 se e selenggaraaghi neng Paris, e penaddhek bik Komite Olimpiade Internasional (IOC) ben ibu kottah Yunani, Athena e pele dheddhih tuan roma olimpiade modern pertama taon 1896. Selanjutteh deri taon 1896 sampe setiah, sabbhen 4 taon sekalen Olimpiade Musim Panas mesteh e laksanaaghi kecuali taon toan teppak Perang Dunia II. Edisi khusus ghebey Olimpiade Musim Dingin jiah molaen e pabedeh deri taon 1924. Awallah Olimpiade Musim Dingin e laksanaaghi neng taon se padeh bik Olimpiade Musim Panas, keng sejak taon 1994 Olimpiade Musim Dingin e pabedeh sabbhen 4 taon sekaleh, bik selang bektoh 2 taon deri penyelenggaraan Olimpiade Musim Panas.",sports
2832,"Robot vakum pembersih riyah bisa ajhelen dhibik ben tak parloh e toghuin polanah andik fitur timer kiyan. Benni ghun bisa nyapu, robot vakum pembersih riyah bisah kiyan mon e soro ngeppel. Robot vakum riyah ghun kareh e cash secara rutin, pas karenh setting misallah endek a ssapoan berempak abit ben are dhimaan bhein riyah kareh setting. Se andik ghun karen tojuk korser sambih alakonih kalakoan laen. Alat kebersihan otomatis engak riyah pajuh sarah ning bektoh covid. Ariyah polanah oreng se biasah e bhentoh ART pas tak angghuy ART pole apangrasah mon pekerjaan roma riyah berrek sarah apapole mon pas e lakonih dhibik ben tak e bhentoh moso anggota keluarga se laen. ",technology
4762,"Kipas angin le e temmoen bennyak taon lambek ben le e angghuy bik beberempah neghereh e dhunyah akadik bhengsa Mesir, Yunani, Roma, ben Cenah.. Teppak masa jiah kipas angin andik bennyak macem ben fungsi. Kipas angin pertama e temmoen sekitar 4000 taon lambek neng sittong makam raja Mesir se nyamanah Raja Tutankhamen se e gali neng taon 1922. Fungsi deri kipas angin se e temmoen neng Mesir teppak jiah ghebey alat upcara aghemah, tebhenah sittong kipas angin jiah bhereng se sakral nilaiyeh. Kipas angin kiah lambang kekuatan raja. Bedeh 2 bigghik kipas angin se e temmoen neng makam raja. Sala sittongah ghuk tegghuk eng e lapisin bik emas ben e ghebey deri bulunah burung onta.",technology
2824,"Oreng jheman satiyah, se parak kabhieh andik andorid se bisah e angghuy a foto. Benyak oreng se bisah dheding fotografer. Angghuy kamera deri hp apaan bhein bisah ngaselaghi foto se bhegus. Satiyah mon terro dhedieh fotografer tak cokop ghun andik kamera, polanah a modal kamera HP bhein la bisah dhedih fotografer. Fotografer satiyah koduh ngerteh kiyah caranah ngedit foto maghebey foto se ngeblur dhedih jelas otabeh mabhegus pencahayaan hasel fotonah. Editing foto riyah bahkan sampek bisa ngedit se jeddut dhedih koros. Ning internet, benyak oreng se ajher dhekremmah makle bisha a foto s ebhegus tapeh angghuy kamera se biasah bhein apapole angghuy kamera HP biasah. ",technology
578,"Mon entar ka Mekkasan, oreng pagghun bannya’ terro taowa rassana kakanan se bada neng Mekkasan. Neng Mekkasan bada kakanan se bannya’ ekentare oreng. Kake mon terro taowa kakanan jiya, kake bisa entar ka Keppo. Ka temor pasar Keppo, bada reng jhuwal soto. Nyamana se ekennal lakar soto Keppo. Rassana lakar nyaman ban ramme edatengnge bi’ bannya’ oreng. Arghana emolae dari lema bellas ebu. Kake bisa ngajha’ kancana otaba bada kancana kake se dari jhau. Kake bisa entar ka dissa. Ta’ kera kacebha kancana kake jiya. soto jiya bisa menta tolang keya. Keng laen argha mon etambai tolangnga sape. O iya, kennengngenna rowa neng pengghir jhalan. Neng lao’ jhalan mon kake ajhalan dari Kotta Mekkasan.",culture & heritage
855,"Neng taon 2022, perusahaan dari London aghabay hape anyaran se anyama Nothing Phone. Nothing Phone areya hape se egharap lakar casingnga rowa nyaradang mapaddhang messen dalemma. Casing arowa ekaghabay dari bharang-bharang kas-rakas. Banne ghun jiya, NP areya bada dhamarra se abento' mapadaaghi ka bento'en hapena. Dhamar ajiya amana lampu led se bada neng sakaleng-lengnga kamerana, paddhu kanan attas, ban neng tengnga keya se abento' bungkol ban sagharis bi' lobang eccessenna. Korang lebbi bada 900 dhamar LED se bannya' ghunana. Sala settong ghabay tandha dhing bada oreng nelpon, narema sms, ban dhing tareppa'en ngecces. Keng cora' dhing neng Indonesia ghita; kalowar bharang senga' jiya. Se bada ghun hape biyasa se ta' nyaradang, tape la bada dhamarra keya neng budina se ra-kera ghunana pada bi' Nothing Phone ajiya.",technology
3045,"Mon pelajheren olahraga neng sekolah lambek sereng esoro praktek roll belakang (roll budih). Roll  budih riyah ngegulingagih bhedhen dek budih, gerakan riyah salah settong deri macemmah senam lantai. Caranah roll budih riyah, pertama siapagih matras sopaje lok sakek bhedhennah. Terros bhedhen nengkok, lutut rapet ben tumit abek jinjit. Slanjuttah kepala nonduk ben dagu nyeddhing dek dedeh. Slanjuttah dorong sokoh dek budih sampek bhedhen norok dek aguling dek budih. Teppak punggung belekang nyeddhing matras pas sabek tanang se mareh ketekok neng seddhik'en kopeng. Slanjuttah angkak ben dorong sokoh ngelebeteh attasah kepala. Mon mareh aguling pas nengkong pole kaden posisi awal. Meskeh gerakan roll budih riyah abek sossa, keng gerakan riyah bisa ngelateh kakowatan otot bhedhen.",sports
1551,Samangken oreng neka kadhang la ampon jarang ngonenge asal usullah dhari Kottah se ekenenge paneka. Kabadhaan careta rakyat saongghunah bisa daddhi pangajharan se penteng melanah dhari cara neka kita bisa ngipta aghin pembelajaran se unik. Manabi kurikulum lambak kulah sareng ghuru kulah e pakon ngalakone pentas dram dhari careta rakyat se abadhi panggung ghabay sala settong unjuk bakat. Saongghunah dhari implementasi ka'dhinto bisa ngipta aghin media pengajaran se sae ban siswa bisa ajhar tanpa parlo mecah ban cokop nengale drama cereta rakyat ka'dhinto. Nak kanak ngodeh biasannah lebbhi kreatif manabi e pakon hal se bisa mabadhi aghin pangaterronnah mereka a tamba.,culture & heritage
2835,"Tio berik negguh berita soal mobil listrik se dheri SMK ruah. Samarenah negguh tio pas acaretah ka kancanah, mon dhedih ongghuen bede mobil listrik, tio melleah sittong. Tio ngocak mon melleah riyah polanah tak pateh senneng ka kendaraan se angghuy bensin satiyah polanah benyak ngaselaghi gas karbon se tak bhegus geheby lingkungan. Tio lakar aktifis lingkungan. NIng romanah tio andik sapeda motor tapeh rang-rang eangghuy, dhelem kegiatan re-saareh, Tio lebbi benyak a jhelen sokoh otabeh nompak kendaraan umum, Mon la terpaksa koduh nompak kendaraan tio bhekal coba nompak sapedah ghellun pas mon la tak bisa angghuy sapeda ben kendaraan umum, dhibudinah angguy sapeda motor kiyan. ",technology
3560,"Mun reng lambe` nyamana barbel, ye riya beddhi se e pamasok ka bhutol kecap otabe ka kaleng susu raja pas bede ghu` tegghu`na dari pipa. Mun atlet angka` beban otabe se bhutoh kekuatan tangan ben soko biasana ngangghuy riya ghebey laitan makuat ototta. Mun e tangan biasana makuat ka tangan, contohna enga` pemain voli ngangghuy barbel e tanganna ma`le tambeh kuat pas nokol ben naccek. Mun pemain bal balan biasana angghuy e soko ma`le kuat tendanganna ben bal arassa enteng pas e tandhu`. Bannya` olahragawan kabbhi se maste pernah aghunaaghi barbel riya. Tojhuanna okok ghebey makuat otot tangan otabe soko.",sports
3095,"Teppak mon aberkak riyah mon sakeng gencangah kadheng sampe lok jellas se ngetelak neng bebenah ben neng jhelen. Biasanah mon oreng olahraga aberkak riyah le terro dulih mareh, mangkanah ager se aberkak epegengcang sokonah se aberkak jiyah makle lekkas depak. Hal se pareng sereng kededdhiyen ariyah mon teppak aberkak mo-temmoh pas labu. Biasanah sebelummah labu riyah awallah kesandung gellun mon lakar neng jhelen jiyah bedeh betoh otabe benda se ngalangen jhelen. Otabe bisa kiyah labu margenah tadek sebab, akaden ke teselengkak sokonah dibik se aberkak gencang jiyah. Tentonah labu riyah rassanah sakek apapole mon sampek lokah sokonah, malah bisa sampek mekeluar dereh. ",sports
487,"Sanajjan sakabbhinna kennengngan se socce reya bisa ekaghabay kennengan ibada mongghu dalem Islam, tape kennengngan se paleng otama reya masjid. Masjid e bhan-sabbhan daerah bhangonna ta' pada ban biyasan noro'aghi tradisi ban kabiyasaan bhangon gheddhung e daerah bang-sebang. Keng biyasana oreng nyangka jha' masjid reya kodhu bada Quba ban lambhang bulan ban bintang. Masjid dhaddhi kennengngan paleng otama polana bisa esse oreng bannya' kaangghuy abhajang ajamaa ban adarusa otaba ngajhi. Kaghunaanna masjid saongghunna pada maso Langghar kaangghuy kennengngan parembhaghan ban laenna, tape setiya bannya' masjid ghun eghabay kennengngan ngajhi ban abhajang ajamaa. Aherra masjid bannya' ekanceng mon la mare abhajang ajamaa, masjid bannya' kaelangan kaangghuy kamanussaan.",religion
1946,"Kuala e pakon ebhu soro melle TSB neng shopee se regghana lakar le semmoh mereng dhari reggeh neng toko. Akherrah teppak jaruah melleh lah kulanh sareng reggha 180 ebhu, lakar la cek modennah. Marennah jareya, ebhu langsung atanyah ka kula teppak badha neng teras. ""Bhing, mareh melleh TSB ghabay tv nha ? Bileh dheteng tokang shopeenah jyah ?"". Kulah ghi langsong ngajellas aghin jha' ghilok dhateng ban regghennah kenneng sajyah. Akherrah la toro' oca' ruah ebhu neka, sampek san la dhateng kurirrah lajuh etanyaen. Kadhinapah ryah mas carah masangah, langsong la sareng ebhu menta pasangen ka kurir rah. Ontong kurirrah pelak daddhi lok kobater makeh semmoh songkan.",technology
1943,Lok toman ngangghuy laptop namong e pakon soro ngangghuy laptop lakaran lok ghampang. Melanah bannyak sarah hal se kodhu e siap aghin sopajha sampeyan oneng carannah ngarabedhin laptop paneka. Pan saponapan oreng tantonah lakaran lok paham manabi lok biasa ngangghuy. Kalabhan segghut marosak ghi bannyak manabi oreng kadhi' jareya. Lantaran hal neka pastena bannyak sarah oreng se dhan badhan ka laptop seban lok oneng carah ngarabedhinnah. Sampeyan manabi nge cas laptop neka bhen bisa ghi jha' sambih angghuymale teppak nge cas alirannah neka maksimal ban dhepa'. Saenggha hal jareya tantonnah mangaro aghin ka kualitassah latop paneka sopajha lok ceppet rosak bateraiiyah.,technology
4777,"Keng deemmah caranah bisa mele robot se bhagus? Ghebey mele robot trading se bhagus, maka hedeh kodhu mutusaghi ghellun apah strategi tradingah hedeh ben netepin ajiah e delem pekkerannah hedeh. Jhek patorot abek eng hedeh e dhu bhudhuin bik persentase profit se rajeh, ajiah pola hasel deri pengaturen agresif delem robot, ben e budien, pola bhein bisa nyebabaghi depositteh hedeh dheddhih lok aman. Percajeh bhein dek strategi tradingah hedeh dhibik, mon njek maka robot bisa magheggher hedeh. Bedeh beberempah saran ghebey mele robot se paleng bhagus, tapeh pagghun kengak'en jhek tong sittongah cara ghebey nyeling apah robot jiah alakoh secara bhagus ajiah lebet percobaan.",technology
814,"Mayu sakabbhinna na'-kana' ngoda ban bi-lebbi se la akalowarga ban andi' ana' mon amain gem jha' pas smape' loppa bakto. Lakar bhender bada se soghi marghana gem, tape bahayana pekkere keya mon pas loppa bakto ban re-saare amain malolo. Engko' dhibi' lakar ta' pate senneng in-mainan se marowet tape mon se masenneng enga' caceng otaba tebbhak oca' lebur sara polana ta' marogi sakale ban bisa esaba' mon ta' parlo. Ta' sakabbhinna oreng bisa soghi dari gem, tape bannya' oreng ta' atoro' ka oreng towa, atokar maso bini lantaran ta' bisa apesa dari hp se eleccer amain gem. Magghi ojhan kadhang sambi eyeccas Hpna pagghun ekamain, ajiya bisa leddhu' ban masossa oreng laen. Dhaddhi jha' sampe' loppa bakto mon amain ban kodhu mekker kabada'an. ",technology
426,"Sadhaja ketab se toron ka para nabi paneka dari Allah. Tape ketab se toron sabellun Al Qur'an toron bannya' eyoba maso manossa. Alasanna amargha bakto toronna jhau ban ta' eserrat ka dhalubang se ejhilit dhaddhi ketab. Bada se etoles e bato, otaba ghun dari lesan ka lesanna para nabi ka ummatdha. Mangkana patot Allah reya maghennep ketab sabellunna paneka kalaban Al Qur'an se aherra bisa ejhilit dhaddhi ketab e jhamanna sohabhat Utsman. r.a. Sabellunna Al Qur'an aropa musaf se eserrat kalaban merengaghi dhabuna Allah kalaban lantaran lesanepon kanjeng nabi Muhammad, SAW se kantos setiya ejaga kaasliyanna ban ejaga dari naksona manossa kaangghuy ta' ma sessat manossa, otamana oreng Islam ",religion
3535,"Olahraga se bannya` dhaddhi se paleng e sennengnge e dunnya sateya ben molae lambe` ye pagghun sepak boila. Apapole bhuru riya bede piala dunia. Ta` nak kanak sampe` reng tua ben mbah-mbah ye negghu bi` senneng ka sepak bola. Enga` Lionel Messi ben Cristiano Ronaldo, endi` bakat ben jhet terro dhaddhi pemain bola terkenal molae rajin dari kene`. Messi misalla molae dari omor 5 taon la ajhar amain bal. Dari omor 5 taon bisa e abes ben nenekna mun Messi endi` bakat. Permainan sepak bola riya gratis, ta` angghuy bhandha. Cokop rajin a fisik ben latihan bhan are mare lah. Paste bisa. Ariya ye olahraga se kabbhi lalake` maste tao. Mun ta` bisa bal-balan ye benni lalake` ca`na, maseh gi` kanak.",sports
1470,"Manabi neng dhalam aghama Islam jareah badha larangan sebudhan ban ngatoraghin selamed ka aghama laen akadhi sellamat natal jaruah. badha olama' se nyebutaghin lok anapah ban badha jughan se ngalarang sebudhan selamat natal jareya sebab larangan tak olle noro'aghin kabiasa annah reng loar neng dhalam aghama jareya. Pokok kodhu negghu' tenggu'annah aghama. Namong se adhabu lok anapah jaruah, sebab jhaman samangken la ampon kabuka' pekkerannah ban tergantung sareng niatah jughan. tapeh manabi kulah ghi satujuan ngocak ban lok ngocak lokpapa kyah ghi, sobhung masalanah ban netral bein kulah. Sebab hal jareya masalah aghama ban oreng ghaduwan hak bhik'dhibi' edeng, daddhi jha' daddhi manossah se ribet.",religion
467,"Ketab socce reng-oreng aghama Zoroaster reya kompilan tolesan-tolesan sakral se ekennal kalaban Avesta se tabagi dhaddhi empa' bagiyan. Kaempa' bagiyan reya eyantarana: Kitab Yasna yaitu kompolan du'a' ban aturan-aturan ibada. Kitab Yasna jhughan mowa' Ghata iya areya kompolan jhi-pojihyan ji-pujian se eparcaja dhaddhi hasel tolesan dari Zoroaster. Ghata esoson dari 17 jhi-pojihyan se eghabay dalem bento' puisi se malarat eyarte'e ban coma bisa ekataowe bi' reng-oreng tartanto.Puisi reya acaretaaghi parkara tapangghina Zoroaster kalaban Tuhan dalem settong pangatelaan. Ketab Visparat aesse jhi-pojhiyan bannya' hormat tor parnyo'onan da' Tuhan.Ketab Videvdat (Vendidad) ya areya tolesan-tolesan se akae' kalaban ritual pamurnian. Ketab Khode Avesta, iya areya buku kompolan du'a' re-saare se e dalemma jhughan aghandhu' Yashts, kompolan jhi-pojihyan ban puisi parkara kapahlawanan.",religion
2682,"Tokoh keagamaan riyah benni ghun kyaeh otabeh ustad se lakoh aberik ceramah dakwah ka masyarakat. Toko agama riyah termasok sala sittongah guruh. Dhelem islam, ghuruh riyah e sebbhut Ustad ghebey se lakek ben Ustadah ghebey se binik. Ustad ben Ustadah riyah tak aberrik caramah ke reng-oreng, tapeh bisa kiyah ngajherin ngajih ben ngajher ning sakolaan. Benyak oreng biasanah cek sopan ben ngarghei sarah ka kiyaeh, tapeh guruh otabeh ustad ben ustadah riyah kodduh e homadhin kiyah, kodduh e arghein kiyah padeh moso ka kyaeh otabeh ka ustad se lakoh a ceramah ning masjid. Ustad ben ustadah riyah padeh moljenah moso kyaeh. ",religion
1488,"Sadhajana elmo se e ajharin sareng guruh pastennah jaruah ban arebahannah aneka bisa daddhi manfaat ka'adha'eng ka kita selakoh moredde jareya. Salah settong ajharen guruh kulah tor se paleng kulah enga' tor emodhin ghi sala settongah ajharan dhari ustadzah se badaha neng ibtidaiyah lamba' teppak asekolah. Nyoro kaua=la noles tolesan se inpiratif amargha tang tolesan jareya genteng ruah ban kata katannah dabunnah sae. Ustadzah jareya adhabu, manabi pa apah elmo se etoles sampeyan paneka e becah sareng oreng ban oreng jareya ngalakone tor kabukka' atennah amargha tolesannah sampeyan jareya, aneka bhakkal daddhi settong kamoljaan ban daddhi elmo se bermanfaat ka sadhajana oreng. Daddhi molae dhari ka'dhinto kaula senneng sarah. ",religion
504,"Indonesia dhaddhi negghara se andi’ bannya’ tase’. Oca’ jiya tabhukte dari polo-polo se bada neng Indonesia reya eleng-lengnge tase’ se bannya’ macemma jiya. Mangkana Indonesia reya esebbhut negghara maritim. Dari kabada’an jiya, sampe’ bada lagghu se aghambaraghi kaodi’an oreng tase’. Lagghu jiya Dendang Nelayan. Asalla dari Polo neng Riau. Lagghu Dendang Nelayan jiya aghambaraghi kaodi’an reng majang neng tengnga tase’ se ce’ lebarra. Lagghu se ghi’ ngangghuy bhasa Malayu jiya enyanye’e dalem kabada’an laon ban nyaman ekeding. Aesse da’ramma reng majang ngadhebbhi omba’ raja ban angen santa’. Laen pole dhing bada ojhan ban kelabbha. Tarowanna lakar nyaba mon reng majang jiya. Keng dari pandhengnga oreng se ta’ majang, oreng majang areya lakona sara. Bhender tarowanna pas nyaba. Tape mon dari reng majangnga dhibi’. Lakona neng tase’ areya la biyasa bhai. Mala ta’ kobater ka nyabana dhing bada angen santa’ otaba omba’ raja.",culture & heritage
1473,Tata caranah a bhejeng ban kabiasaan sabelummah a bhejeng tellasen aghung neka bannyak sarah manabi kulah. Bannyak parsiabhannah pokok se esiapaghin dhari awwal teppak lem malem. Molae dhari nyiap aghin kapaeloan ka masjid akadhi klambih sareng parlengkabhan sholat akadhi mukena tor sadhaja anyar. Sabelummah e setrikah kabbhighellun sareng eparenge parfum. ghu lagghunnah kes rengkes roma ghellun tor jha' kalep ngakan ghellun tekka'ah sasendok sabelummah ka Masjid sopaja male lok e sangghu a pasah. Lastarennah nekah ngenom sa tegghughen ban langsong mangkat ka Masjid. Jha' kalep jughan a wudhu' sabelummah ban ngangghuy rasoghan se paleng sae bhakto ngaddep ka Allah SWT dhalem sholatah.,religion
4776,"Robot ajiah kadik eng aghunah, tapeh mereka jiah bhidheh! Ariah bhender. Trading ngangghuy robot akadik sofware laennah, bisa bhein ejhuel bik konfigurasi se laen. Pasteaghi teppak hedeh melleh robot, hedeh olle instruksi manual otabeh sesuatu akadik jiah ghebey ngaplikasiaghinah. Polanah mon njek, maka ajiah keng beberempah kode. Sajen bennyak kemungkinan se robot jiah andik ghebey pengaturen manual otabeh pribadi, maka sajen beccek. Ajiah artenah hedeh bisa melleh dek delem robot jiah ben andik kesempaten ghebey ngatur ajiah sesuai katerroannah hedeh. Kemudian mon hedeh terro olle sesuatu se lebbi, maka hedeh bisa noles kode e delem robot jiah dhibik: artenah robot bisa hedeh atur kabbhinah ben pastenah bisa menoen tojhhunah tradingah hedeh.",technology
1936,"Teppak SMP sampek SMA neka kaula lok toman terro mentah laptop ka ebhu, sebab kulah lok ghaduwan laptop jaruah. Akherrah teppak kulah SMA neka, kulah nekat menta Laptop semmoh badeh maksannah juah. Neng kamarrah ebhu kaula agessah jha' kaula terro laptop. Lajuh ebhu neka adhabu, olle dimmah pessennah neka mon melleah laptop. Kulah keng lok terro onengah pokok kodhu badha, kadhineka pekkerannah kulah. Sebab napah pole se eka'arebbhin manabi lok melleh kulah mon ngerjaen tugas jaruah kadhinapah mon sobhung laptoppah. Akherrah ebhu, adhabu ka mbak kulah neng hp alias nelpon soro nyareaghin laptop bekas neng toko eletronik neka. Ban kalagghuna alhamdulilah capok badha jughan laptop mode ban bekkas oreng parlo saenggha kulah ghaduwan laptop makeh bekkas.",technology
2006,"E sabbhan bhakto kulah alan jhaan so aba ban jyah terro entarrah ka Hotel se badha neng Sorbhaja. Hotel neka cokop terkenal ban bhagus sarah kennengannah.Ramah kulah se pertama kalenah entar dha' ka'd hinto cokop ngabes ngeng cengngeng ngan maloloh nengale sadhajana. Akherrah kulah dhepak dha' hotel neka saketar pokol 8 lagguh ban lajuh atemmoh sareng resepsionissah. Kan saajjhena kulah neka la ampon messen ghi neng ka'dhinto coman keng tinggal mejer ruah ban langsong ngalak koncinah kamar. Neng salanjhanga jhalan jareya kan badha lampu otomatis neng jhalanannah ka kamar, aba terros jhit ngejjhit ban adhabu ""jago kyah teknologi samangken neka yeh"". Amargha kulah a sareng reng hotellah, lajuh oreng oreng paneka agelle'en badhannah nengale ramah se takjub sareng teknologi samangken.",technology
1993,"Kalakoan manossah samangken ampon la aobe daddhi robot sadhaja. Neng Jepang se eka'dhimmah neka kottannah oreng se ngebey robot samangken sadhaja pelakonnah ampon la sobhung alakoh neng kantor. Namong bannyak jughan hal neghatif dhari aneka. Sala settongah engghi ka'dhinto : Bannyakna angka oreng ngangghur se eka'dhimmah ampon la aghante robot sadhaja palakonnah. Cokop mlarat jughan manabi neng Indonesia ngalakone robot sadhaja, ban pole teknologi se eghuna aghin korang cokop ghebey hal jareya. Salaen epon bannyakna manossannah ban penduduggeh jareya lakaran lok kengeng e kontrol. Daddhi manabi ngangghuy robot, kodhuna lakar ghabay pan saponapan kaparloan bhein, saenggha lok sadhajana ngangghuy ban dhari robot kakabbhi.",technology
3032,"Neng seddhik'en tang roma riyah bedeh ebangun masjid anyar, lambek riyah lakar  bedeh tanah kosong andik'en tang tetanggeh setiyah bik orengah ewakafagih gebey masjid. Aherrah oreng kampong neng tang roma riyah psa ngebey kepanitiaan gebey nolongin pembangunan masjid, deri nyareagih tokang gebey bangun masjid ben nyareh donatur. Korang lebbi parak setaon nyareh infak ben donatur gebey pembangunan masjid riyah, Alhamdulilah ontong pessena le akompol deddhi bisa emolaen bangun masjid riyah. Setiyah masjid jiyah le seket persen deddhih ketelak rajeh ben megah mon deri luar, mandher bedenah masjid riyah kabbhi oreng neng tang kampong pas sajjhen sereng entar sholat neng masjid. ",religion
3598,"Kadhaddhian pas olahraga iye riya kadhaddhian se cokop ta` e rencanaaghi. Ariya bisa bhagus otabe jhube`. Contohna kadhaddhian bhagus enga` ta` nyangka e menit terakhir bisa ngalahaghi laban se ekoca` kuat. Contohna pas pertandingan piala dunia bagiyan final taon 2022 pas Argentina alaban Prancis. De`ade`na epasteaghi bhakal langsung menang Argentina, soalla la negghu nilaiya 2-0 e babak pertama. Nyatana pas babak kaduwe` Argentina maenteng ka Prancis, ye akhirra bisa e salep dhaddhi pade sampe` 3-3. Kaontongan ghebey Prancis sampe` bede tambe`en bakto ben akhirra addhu kiper. Tape mun la ye menang, pagghun Argentina akhirra se menang, maseh magghis kalah`a. Tape kan ye ta` kalah ben nilai se jhauh.",sports
740,"Areya sabhaliggha dari cara terro malempoa. Areya cara aghuna ka oreng se andi' roma tegghi otaba se bada tingkaddha. Cara reya eyangghuy bi' oreng se terro makorosa. Cara areya bisa elakone bhanare neng romana. Keng monla andi' roma tingkat ban kennengngenna otaba kamarra lakar bada neng attas, nyaman. Cara reya ta' osa ekaneyat. Dari onggha toronna kake, areya bisa keya makorosan. Kake bisa ajhalan dari baba. Ta' osa aberka'. Nyaman ghun ajhalan neng roma ban ta' makaloar pesse bannya' ghabay melle obhat terro korosa otaba terro makene'a bagian bhadhan laenna. Coba' molae ghan lagghu. Keng mon terro legghisa ya sambi aberka' maske ne'-sakone'. Ma'le legghis koros ban andi' bhadhan se lakar terro ekaandi'a.",sports
4691,"Teppak jiah tim se atanding jiah tim junior seomoran SMA, seomoran tang kancah. Duwek tim se amaen jiah ketelak sarah bhidhenah, Sittong tim se ngedominasi jiah lakar maennah genteng. Mereka amaen gheset ben gerakannah sat set, kerja sama timmah kiah bhagus. Sedangkan timmah gebetannah tang kancah jiah lebbi pasif. Tapeh benne berarti mereka amaen jhubek. Tim se ngedominasi ghellek juah ketelak emosional sarah sabbhen amaen. Engkok se nyeling cara maennah oreng oreng jiah tebhenah ghik bhuruh taoh jhek watakkah oreng bisa e ketelak kiah teppak atanding olahraga. Selaen aturan aturan ben cara maennah basket, engkok ghik bhuruh taoh kiah soal watak jiah teppak negghuh tanding basket jiah.",sports
1941,Kulah bhakal merrinnah bhele ka panjennengan se ghaduwan laptop jareah kodhu ajhaga sebab neka bharang se larang. Manabi ca'en kulah mon ngobange jareah lakar tengale ghellun merekkah ban modellah kadhi ponapa. Samangken neka bannyak laptop jadul ban aneka lok bisa nga vidoe ban nga zoom akadhi jhaman samangken neka. Lok toman bedeh oreng jhaman lambannah ngangghuy laptop mon asekolah. Tak keng setyaan ruah oreng ngangghuy latop ban ka man kamman neka pastennah bhutoh bharang jareya. Lok sadhajana oreng tapeh ghaduwan neka. Dadhina lakar lok bisa bedeh reng settong se bisa melleh. Paste bheng sombheng manabi kulah e pakon melleh jyah.,technology
1894,Se maghabay kulah lok nyana neka teppak neng sekolaan ngara yeh. paleng sampeyan mon bisa enga' aghin kadaddhian neng sekolaan jareya lakar la paleng locoh sarah. Melanah lambannah neka jhaman sakolaan lok akadhi' samangken se bannyak kabebasen ka red moreddeh neka. Bannyak sarah lambak jyah mon a pede kadheng ret moredeh neka lok usah ngangghuy sepatu olahraga. Bedeh jughan lambha' neka pas ken nyeker tok otaba bedeh jughan se ngangghuy sepatu pantoefl sakeng dhari sennengah ngangghuy sepatu jyah tor bedeh se lok ghaduwan sama sakaleh. Manabi teppak aberkak jaruah lajuh sepatunnah bannyak se angangah amargha lok kengeng pole epebecce'. Ajyah la ampon daddhi ca' oca'an sampe' samangken.,sports
3562,"Olahraga riya se paleng ampo etemmui ye sapedaan. Mun terro sapedana awet ta` ghampang rosak parlo ngarte carana aromat sapeda. Pertama jhe` loppae abherse`eh sapeda angghuy lap ma` le pagghun mengkilap. Kaduwe` gante rantaiya rutin ben olina, sambi coba apa ye amunyi apa enje`, biasana sataon sakale. Katello` ghante oli ben tengghu ampas rem apa ye parlo eghante apa enje`. Kaempa` mun bisa ajhalan e kennengan se bherseh kecuali ye tade` jhalan pole ta` arapa tape bherse`eh marena. Se terakhir ye saba` e kennengan se teppa` jhe` ben saromben misalla mun ekennengan se panas bisa matarapas ka ban sapeda bi` barna cat ta.",sports
816,"Samarena engko' andi' hape Sony, engko' melle hape Nokia N70. Hape jiya melle polana engko' bhusen negghu' hape Sony. Hape Sonyna engko' ejhuwwal polana bada se rosak keya neng ce'-pece'en. Pas ta' bisa mece' ka baba ban ka attas. Hape Nokia N70, engko' melle ghi' argha 250. Ajiya bhai la cora' larang. Bidha bi' seteya jha' arghana hape areya ghan sajuta'an lebbi. Ban pole bakto jiya, N70 areya la padana bi' hape layar seddhing. Kaca se bisa eseddhing ban aghuli noro' patona tanang se nyeddhing. Mare ngobu N70, engko' melle pole Nokia N73. Bakto jiya neng N70 ban N73 lakar bada kamera ada'en. Marena andi' hape jiya, sampe' seteya pas bannya' kalowar hape anyar se lebbi ganteng dari hape lamba'. Banne ghun hape, tape applikasi pada kalowar bannya' seteya.Ghi' dari jhaman SMS, BBM, sampe' Whatsapp se bisa aghuna akabhar ka oreng laen.",technology
1513,"Masjid engghi ka'dhinto sala settong kennengah ibadah kaom muslim ghabay ngalaksana aghin sholat 5 Bhakto otaba epon sholat sonnah. Kabadhaan masjid jareya kodhu e tengale pole sareng masyarakat melanah jarang sarah oreng samangken a bhejeng neng masjid. Neng Madhura neka bannyak Sarah kabadhaan masjid. Masjid se terkenal e ka'dhinto engghi jareya masjid Agung tor Masjid Madina. Masjid Madhina ka'dhinto badha neng gerbangah polo Madhura Kottah Bhangkalan. Masjid ka'dhinto cokop terkenal sarung sadhajana oreng Madhura melana kapernaan tor kaberseamnah akadhi neng Madina. Manabi dhari Suramadu, sampeyan loros teros saketar korang lebbhi 6km dhari pintu gerbangah lajhu sampeyan milok bein ghir sabelah Kacer jhalan semmak sareng toko Basmalah se aberna ijo tor nase' bhibik Rizky neng adha'eng. Masjid jareya badha gir kanan ban keri jhalan daddhi masjid ah badhan2. Sampeyan bisa mele se kammah Bein, padah ghantengah tor berse.",religion
1524,"Amargha se elakoneh reng Madhura jareya bannyak hubungannah sareng ka aghamaan tantonah se paleng mayoritas ghi aghama Islam, daddhinnah reng Madhura jareya manorot kulah cek fanatikkah manabi ngaddeg aghin acara ka aghamaan, tapeh ongghu reh loar biasannah. Manabi neng Madhura jareya lok aseng sareng dhabuan Konjengan otaba a selameddhen. A selameddhen ka'dhinto biasanah e laksanaaghin sareng oreng se ghaduwan hajat otaba mejer janjih tor hajat se la ampon e makbulin. Badannah salamdeddhen jareya ghi salah settongah tantonah a sedekah se kaduwa' manorot kulah ghi kabersamaan ban areng sareng jariah se larang regghennah. Acara neka jarang etemmoen neng Bhangkalan kottah, se badha nek coma pan saponapan dhisah bein.",culture & heritage
823,"Kake mon melle hape, epandheng dari dimmana? Polana seteya kan bannya' oreng melle hape polana kamerana ganteng. Mon kerana epandheng dari kamerana, arapa ma' ta' melle kamera bhai ma'le kabhutowanna salpa'? Dari kadhaddhiyan senga' jiya, kadhang oreng korla melle hape ban ta' ajhelling jha' ghunana areya ghabay apa. Pada ta' sala maske melle hape ejhelling dari raja kamerana. Pola kake lakar melle hape ajiya lakar bhutona bannya'an neng kamera. Mon laenna ghun karo ghabay na'-ghenna'. Tape monla bannya' pessena, maske melleya hape ban kamerana ya ta' rapa keya. Ta' la mon kake lakar ta' andi' pesse ban bhuto hape, ya melle se biyasa bhai. Ta' osa nyare kabhutowan se laen, se kadhang ta' kake terroe.",technology
3096,"Mon amaen bola volly riyah lakar paleng sereng ngegunaagih tanang gebey smash otabeh nokol bal jiyah. Bola volly riyah lakar semmo berrek.  Mon nokol otabeh ngelempar bal dek kancah otabeh mosoh riyah ngangghuy pergelangan tanang, kadheng mon lok terbiasa tanang riyah bisa sakek otabe mon serreng gelluh lateyan bisa kiyah tanang riyah terkilir otabeh orak'en se sakek. Kadeng sakek riyah bisa etahan mon gik awal, tapeh mon teppak kajeh gelluh sakek orak'en riyah margenah terkiir sampe lok bisa etahan, rassanah tak nyaman. Kadheng sampe mon ngangkak berrek riyah lok bisa. Orak bisa terkilir riyah keng bisa kiyah margenah teppak sebelunnah olahraga riyah tak ngangghuy pemanasan gellun, deddhi bhedhen ben orak jiyah tekerjet rekennah.",sports
568,"Kake paleng tacengnga’. Neng Madhura areya bada oreng se bannya’ ekennal oreng neng jhaman lamba’. Mon kake tao ka oreng se anyama Trunojoyo, areya artena kake mardhuli ka asalla. Trunojoyo ajiya la olle gelar pahlawan Nasional. Rembi’ neng Sampang taon 1649. Da’-ada’en anyama Raden Nila Prawata. Ajiya kompoyya Pangeran Cakraningrat 1, Ratona Madhura, toronan dari Kraton Arosbhaja Madhura se epamare bi’ Ratona Mataram. ghi' kene'’Trunojoyo eberri’ elmo ban eparaja neng Kraton Mataram se ekatowae bi’ Sultan Agung areya Amangkurat 1. Trunojoyo tamaso’ oreng se nolonge Madhura manyeggha Balandha dari Madhura. Maske bannya’ oreng se tao jha’ lakona Trunojoyo ta’ pada bi’ caretana. Lakar la iya. Bannya’ careta se kadhang oreng reya arassa ta’ partaja. Bada keya se partaja. Keng ta’ bannya’. Kake mon terro taowa lebbi dalem, kake bisa maca bukuna langsong se abahas Trunojoyo. Sapa tao bannya’ careta se lakar dhaddhina ongghuwan pa-apa se elakone Trunojoyo neng Sampang bakto ghi’ odi’.",culture & heritage
1484,"Neng ketab Al quran bedeh sorat se manabi ngalakone ban ngamalaghin jareya dhabunah ulama ban ketab bisa atemmo Rosulullah dhalam mempenah kita. Sorat jareya engghi ka'dhinto Al-Kautsar, ah dhari sorat paneka rosulullah a dhabu dele nanges tor a senyum. Terrros Malaekat Jibril a tanyah ka Muhammad, anapah sampek nangesdhalam tedungah. Rosulullah lajuh adhabu, kulah nanges amargha mangken neng akherat kulah bhakal atemmoh tang ommat neng settong telageh se ayamah telagha Kautsar, nah Allah noron aghin settong sorat se anyamah Al-kautsar.Dhalam ketab ban saponapah hadis manabi a mempe Rosulullah jareya lakar la nyatah sebab setan lok bisa ngaropaaghin. nah, molaen badha hadis tor kitab jughan elmo dhari ghulah ghi kaula ngamalaghin dher ghe mogha.",religion
473,"Dalem cara ibada Aghama Konghucu andi' ma'na ban tojjhuwan se dha-bhidha, polana bada pan-barampan macem ibada Aghama Konghucu, eyantarana, iya areya Sambhajang Malaukat Dapor (tangghal 24 bulan 12 Imlek). Pas Sambhajang Roh Bangaseppo (tangghal 29 bulan 12 Imlek). Aghama Khonghucu sanget nekkane lako bhakte, mela dari jiya sanajjan bangaseppo la adhingghal dhunnya la abit, teptep kodhu esambhajangi ban aropaaghi wujud bhakte oreng Konghucu ka bangaseppo. Ban Sambhajang Tahon Anyar Imlek (tanggal 1 bulan 1 Imlek). Mongghu aghama Khonghucu, imlek banne coma lalampa'an se biyasa, aropaaghi ibada se aghandhu' ma'na se dalem ban bisa lebbi bhaghus pole kabada'en dalem ajhalani kaodi'an.",religion
1545,"Lagu daerah engghi Paneka laghu se eciptaaghin a aghin dhari para nenek moyang se dhisah asallah ban biasannah ghaduwan tema se lengket sarah sareng kaodhi'an masyarakat setempat. Umumnah laghu daerah ka'dhinto ghaduwan lirik se khas dhari asal dhisannah ka'dhinto. Bannyak fongse dhari lagguh daerah ka'dhinto sala settongah engghi jareya  daddhi identitas seeting daerah, Lajuh daddhi pangerengah settong pertunjughan akadhi nyanyi otaba a nari. Ban badha jughan daddhi pangerengah upacara adat otaba kaaghamaan tor tradisi daerah. Sala settongah neng daerah Sumba jareya daddhi pangerengah upacara roh adhat keaghamaan sebesajhiaghin musik angklung. Hal jareya tantonnah madhaddhi sala settong cere khas budhaja tor kaaghungan lagguh daerah.",culture & heritage
3055,"Olahraga senam riyah salah settong olahraga se gempang elakoneh ben pole gerakannah pasteh gempang ben lok abit, paleng rah-kerah tellok polo menet sampe sejhem le pasteh ojheng kabbhi mon senam riyah. Mangkanah mon terro senam riyah mayuh ajhek kabbi cah-kancanah makle rammeh ben semangat. Mon senam bennyak berengah pasteh lebur ben ningkatagih semangat bideh mon kaden senam kedibik'en. Teros bisa peleh lagu se asyik ben nyaman se bisa ningkatagih semangat gebey senam. Senam riyah lakar beccek gebey bhedhen, bektoh paleng nyaman mon senam riyah lagguh polanah bhedhen gilok lessoh bik kelakoan laennah, marenah senam riyah maggih keringet kabbhi tapeh bhedhen deddhi lebbi seger. ",sports
576,"Mon terro nyamana eberra. Lu’ ngakan Kelang ghallu ka Branta. Koca’en rassana bisa maghante apa se ekasossa. Kadhang oreng se bannya’ sossana, kadhang melle Kelang sampe’ epapeddhis. Asaredhudhan colo’en monla nemmo cabbhi. Etamba berri’ jhuko’ mangla. Rassana lakar pada bi’ ro-ero’ pettes biyasa. Keng Kelang ghun kowana rowa eberri’ kowana jhuko’. Ghu’-lagghu’ Kelang areya tamaso’ keya ka kakanan se ekennal bannya’ oreng. Kakanan se kodhu eyako jha’ kakanan reya asalla dari Madhura. Keng Kelang areya ghita’ viral mon neng lowar. Tape engko’la mare ngajhak bannya’ kanca mon maen ka roma. Tang kanca rowa segghut eghiba ka reng jhuwal Kelang neng Branta. Engko’ biyasana melle ka oreng se anyama Yu Fat. Kennengngenna bada neng dalem. Maso’ ka jhalan se nojjhu ka Dermaga Branta. Pas bada jhalan ka temor neng seddhi’en roma raja se nalpe’ ka tambha’. La neng dissa kennengnganna oreng se ajhuwal Kelang.",culture & heritage
1920,"Sampeyan kodh perate aghi kalakoan nak kanak samangken neka ampon la ka odhi'annah jareya lok leppas dhari se anyamah HP. Ben areh lok dik ambu sareng nge games jaruah bik hp, padahal manabi e tengale hal jareya daddhi sala settong kebiasaan lok beccek, melanah marosak pekkeran ban madaddhi nak kanak neka males. Engghi oneng manabi kulah neka sennneg jughan sareng nge games napah pole amaen ML kulah pste seneng sarah. Namong, kulah ghaduwan bhakto bileh kulah a maen games, bileh jughan kulah neka notop hp jariah ban ngalakone hal se positif. Manabi manorot kulah jha' torodhin bein nak kanak neka a maen games sampek lok oneng bhakto.",technology
1960,"Mon cang ebhu neka saghala macemmah eletronik tarotamah mesen cuci se paleng sae jareya merek LG, tapeh manabi ca'en kulah se paleng sae ghi Samsung. Kaduwannah lakar la ghaduwan regghe pasar se asaeng, namon badha kalebbhian ban kakorangan bhi' dhibi' edeng dhari maseng-maseng merek paneka. Kulah senneng sareng merek Samsung sebab interiorrah ban modellah ghanteng lajuh hemat ka energi ban listrik tor bisa e paste aghin awet sebab Samsung ryah la e cap beccek jaruah. Nangeng manabi ebhu lebbhi senneng ka LG sebab manabi pekkeran ebhu jyah bharang lambannah lakar la Lg. Ban nengale dhari bharang neng roma lakar molaen lamba' alat elektonikkah LG sadhaja.",technology
1949,Samangken tv ban radio neka pagghun tettep eksis neng kalangan masyarakat makeh la perkembangan jhaman la ampon maju. Teknologi samangken la ampon eperbaruin saenggha reng oreng lok parlo repot kadhi lambah' pole manabi nyare sinyal kodhu alat dhu'lat ka saleberrah. Samangken neka tv la ampon e akses sareng digital ban benne ngangghuy analog pole. Radio samangken jughan lebbhi maju ghabay kaom de ngodennah se ngesse'en radio ban sala settong radio se bhagus neng Bandung neka badha Ardan radio. Ajyah bhagus sarah tonto nannah tor pangessennah neka kreativ sarah. bannyak kolaborasi tor hal-hal se anyar hasel kreativitassah naka kanak ngodeh samangken.,technology
1465,"Para kaom olama' la padha asepakadhan manabi khutbah paneka kodhu e kengaghin sareng kaum muslimin. Hal jareya kadhiponapah la ampon e tuang aghin neng dhalem hadist shohih. Kadhinapah manabi oreng se tak ngedhingaghin khutbah jumat hokommah jareya ?Dhalem setting hadis dhari Imam Syafi'i dhalem kitab Al Umm  e jellas aghin, pa sapah se lok ngedingaghin khutbah maka mustahab dha' jariyah ghabay mangeteg. Beliau neka nyebbutaghin oreng se lok bisa ngedingaghin khutbah sama sekaleh maka lok e makroaghin ghabay meca quran neng dhalam ateh, a dzikker enga' ka ALlah, ban lok olle cak ngocak sareng reng laen. Tapeh kadhineka neh jha' lakoneh maloloh, bhakal lebbhi sae pole manabi e kedingahin sareng sae.",religion
551,"Tari bannya’ macemma. Bada se anyama tari Tor Tor. Tari Tor Tor areya asalla dari Sumatra Utara. Teppa’ neng Danau Toba neng Tapanuli. Tariya Suku Batak reya biyasana elakone neng acara-acara. Bada acara kabinan, mon bada reng mate, salameddhan, sampe’ upacara mabaras oreng sake’.  Tari areya biyasana ebharengnge bi’ alat lagghu se bada neng dhisana dhibi’, areya Magondangi. Se nari biyasana ngangghuy kalambhi se ekaghabay dari kaen tenun songket se bada neng Batak ban obheddha cetak. Tariyan reya bisa eyarte’aghi aropa ca’-oca’ reng odi’ ka oreng se la mate otaba esebbhut leluhur. Biyasana tari reya bada dhing bada acara raja. Acara kene’ bisa keya, tape lakar ghu-ongghu ghabay oreng se la andi’ hajhad. ",culture & heritage
3089,"Olahraga se mrenges otabeh ekstrim riyah se mekeluar nyaleh ben nguji mental akaden kegiatden flying fox ariyah gebey ngelateh ben nguji mental oreng, makle lok takok'an  ben bisa ngalak resiko. Bedeh pole kaden panjat tebing se elakoneh neng tebing penggir gunong ajiyah cek mrengessah mon lok tenganteh bisa lok slamet. Selain jiyah akaden arung jeram olahraga adayung paraoh karet se semmo mrenges. tapeh arung jeram riyah lebur polanah elakone ben bennyak oreng, kadheng settong paraoh karet jiyah osok sampe lemak oreng. Olahraga riyah kaden olahraga adayung paraoh se kodhu bisa nyeimbangagih paraoh gebey ngelebetin songai. Tentonah kabbhi olahraga riyah beresiko apapole olahraga ekstrim se mrenges mangkanah kodhu tengateh.",sports
3581,"Bede kiya lomba manah se cokop terkenal sateya. Lomba riya jhet ta` pate ngoras pello enga lomba laenna. Bhidhe mun manah jhaman lambe` se tojhuanna berburu keban, mun sateya pera` ghebey lomba malolo. Lomba riya ta` pera` ghebey lalake`, bebini` kiya ye bede lombana.Mun dari manfaatta, panahan riya ta` pera` alatih konsentrasi, tape bede selaen ye ruwa nguataghi bhadhan bagiyan attas enga` bugghig, dada ben bhahu. Marena bisa ngontrol keseimbangan bhadhan. Katello` alatih mata ben tangan ma` le bisa teppa` pas abhidhik sasaran. Kaempa` bisa alatih kasabbharan panengnga target kodhu bisa teppa` ben pole manah riya bisa maelang stres alias sompek.",sports
3625,"Jhaman sateya otabe lambe`, nengghu pertandingan apa bhai se etandingaghi , termasuk olahraga ruwa dhaddhi bur leburanna masyarakat. Seru pas kadhang ye sampe` kisruh. Mara mun negghu pertandingan apa bhai kodhu pa tertib tao ka atoran, ben ta` pera` penonton tape enga` aparat penegak hukum misalla enga` kadhaddhian sepak bola e Malang bakto ruwa. tengghu ghellu apa ye penonton ruwa aghebey ressem apa enje`, jhe` langsung nembakaghi gas aeng mata ka penonton, coko angghuy aeng biasa, kan sake`. ta` pera` penonton akhirra se kaelangan nyaba, Polisi duwa`an gi` de ngode ye mate sia sia panengnga aghanjha oreng. Buh kodhu e okom se berra` riya aparat, ben saromben bhai mentang-mentang pejabat.",sports
1437,"Dhalem settong sorat neng Al quran bedeh sorat se nyareta aghin kalaherannah nabi Muhammad SAW. Caretanah bedeh neng sorat Al Fiil. Sakeng dhari gempannah kalaheran Rosullullah jareya sampe' tkalehrannah e sebbhut taon Gheje. Bhakto jareya pasukan Raja Abraham terro ma ancorrah Kakbah ban terro ngentennah daddhi gereja neng San'a, Yaman. Sopajha oreng se dhateng alakoh hajjian paneka bisa ngalle entar ka Yaman ban raja jareya ereh de'iyeh amargha lebbhi rammeh entar ka Mekkah daripada dha' gerejennah. Raja Abraham lajuh ngerem pasokan Ghejeh se je rajeh ghebey maacoren tape amargha kobasannah Allah ta'ala, pasokan Ghejeh jareya e ancoraghin sareng manok Ababil se ngebeh betoh dhari nerakah. Akherrah baitullah lok daddhi ancor.",religion
498,"Kake reng Madhura pagghun andi’ roma se ekoca’ patobin. Patobin jiya biyasana abento’ roma konana reng Madhura. Polana jhaman la aoba, dhaddhi patobin reya artena banne ghun dhaddhi roma. Tape patobin reya bisa eyarte’e ghabay roma pamoleyan. Roma kona, biyasana lakar ekaghabay dari kaju. Lamba’ ghita’ osom semmen. Bannya’ roma kaju se epaddhag bi’ oreng Madhura lamba’ neng tengnga taneyanna. Mon nas-panas, banne ngodi’i kipas otaba ase. Neng roma patobin konana, angen nyaman maso’ lebat ella’enna kaju se esoson ban epaddhek dhaddhi keddhung jiya. Polana bannya’ reng Madhura senneng alako kalowar, dhaddhi roma patobin rowa bannya’ eghinaghi. Dhaddhi patobin rowa ghun ghabay roma pamoleyanna taretan semma’ ban jhau ka reng towa se ghi’ bada neng roma patobin jiya. andi’ arte dalem lakar. Oca’en, poko’ maske alako jhau ban semma’, soro jha’ kaloppae ka asal molena. Areya bisa eyarte’e mole ka patobinna.",culture & heritage
1556,"Teppak areh mengghu bhaktonnah pasar ahadan neng daerah Langkap temor. Nah biasannah paneka ramah kulah reh selaloh entar manabi pasar ahadan kalaban melleh celoret. Bannyak sarah celrettah ramah jyah, acem macem ban reggennah lok masok akkal ruah ka badhan dhibi'. Ghu lagghu sarah kol 5 ramah la ampon mangkat se ayap seyap melleah celoret neng sar ahadhan. Salah leh ghilok ngakan langsong meber buruh kaloar, doh lah pokok'eng. Akherrah saketar pokol 8 jareya dhateng dhari pasar olle celoredeh. Lakar leh ghenteng sarah peleannah ka'dhinto ban reggennah lakar le semmoh larang ruah. ramah jareya senyatannah bannyak koleksinnah tapaeh acem macem ben reggennah en laen lakar e Madhura ka'dhinto manabi lok negghuk celoret lok jhago dhabunnah.",culture & heritage
4633,"Matras yoga ajiah secara matras se spesial e kaghebey ghebey nyegghe tanang ben sokoh lecen teppak eng praktek asana e yoga modern sebagai lateyan. Model se ghik bhuruh  pertama kali e kaghebey deri karpet rubber, se e pioneer aghi bik ghuruh yoga nyamanah Angela Farmer e taon 1982. Matras jiah e kocak sticky mat otabeh matras cekkak. Seghilok eng bektoh modern, yoga ghebey meditasi ben yoga hatha e praktekaghi neng tana langsung, kadheng bik sittong karpet deri kolek eng rusa otabeh macan. Matras modern coock ghebey bentuk se lebbi energik deri yoga. Matras riah e kaghebey deri plastik, rubber, ben kadheng material laen termasuk hessian ben cork, tapeh morop bik biaya, kenyamanan, ghuk tegghuk'en, ben berrek.",sports
