id,text,label
295,"Lokka massempajang ri  masiji' merupakan hal mamello, khususna yaro urane. Yanaro puang Acca ko subuh i, lokkai massempanag ri masiji' e sibawa anakna urane, nasaba' urane wajib massempajang wettu-wettu ri masiji', ri asengni massempajang wajib. Engka subuh, lohoro', assara, mangngaribi, sibawa isa. Ko subuh pasti lokkai puang Acca ri masiji, ko lohoro' na assara akkoi ri musholla na jamangna massempajang. Mangaribi na isa lokkai ri masiji' ri cedde bolana. Yae puang Acca, manna masemmeng lokka to ri masiji' e massempajang, apa' na isseng keda malebbi i massempajang ri masiji' daripada ri bolana, apalagi alena mancaji passappa doi', jaji magatti i moto lokka ri masiji' de' to na terlambat ri jamanna.",religion
296,"Aldi lokkai lomba ri saliwengna kotana. Berangkat yaro pewasatnya tette 11:00 WITA elo' lokka ri WIB, na lalengna lokka kero na alai sekitara' tellu jam, na esso juma' i yaro essoe, jaji pas lettu tette 13:00 WIB. De' na mullei massempajang juma', nasaba' purani taue ri masiji' e. Lisuna matu kero pole ri onrong natujue, elo' lisu bolana tette 10:00 WIB ri ele' e, akko matu ro lettui tette 14:00 WITA, na esso juma' si yaro essoe. Egkani kadua na salai sempajang juma', nasaba' sangi' juma' mani wettu menre ri pesawatna. Na isseng keda engka empa seddi kesempatanna padecengi lobba na, apa' ko katellu ni de' lokka urane massempajang juma', ri konci ni mata atinna. Ko ri situasina Aldi, de' ma na lalai yaro, nasaba' engka mua alasanna mannessa, meskipun makkero, tettemi maja' nasedding.",religion
297,"Mattaraweh, ri asengni lokka massempajang ri masiji' e ko uleng rumallai si uleng ittana pole ri pertamana tau elo' mappuasa gangkenna elo' puppu yaro uleng e. Yaro mattaraweh, ri jamai ko purani massempajang isa. Ri mattaraweh, engka biasa aruwa rakaat, na engka to dua pulo rakaat, sibawa sempajang wittiri tellu rakaat. Lokka massempajang taraweh taniama ibadah wajib, yae ri asengni sunnah. Ko rijamai runtu'ki pahala, ko de' ri jamai de' ma na masalah. Ri uleng rumalla, maega siseng pahala ri runtu ko ma ibadah ki marajing, yanaro na maega tau lokka mattarawe ko wenni. Biasa to engka paccerama, jaji ko lokkaki wedding toi' runtu pahala pole mangkalingai pacceramae macceramah. ",religion
298,"Mappuasa merupakang salah seddi hal wajib ri jama ko tau sellengki. Engkai ri rukun selleng nomoro' tellu. Mappuasa ri asengni matahan aleta pole manre, minung, sibawa hal-hal ja' laingnge naulle ma' pabatala' i puasata. Puasa ri jama siuleng, ri uleng rumalla biasana tellu pulo esso. Akkero puasae wajib bagi urane baligh na makkunrai baligh. Ko elo' ki mappuasa harus ki manre denniari, sebagai passadia untuk aleta nasaba' de' ri mulle manre si esso bujuru gangketta mabbuka. Ri Indonesia, paling maitta wettu puasana 12 jam, seddi kota ri Islandia maitta-itta tosi engka 16 jam liwe' nappa mullei manre ato minung. Mappuasa maega to manfaatna, mulleki na pasehat. Jaji ko mappuasa' ki, runtu' ni pahala, na runtu' toni malessi pakkalengta.",religion
299,"Hajji mancaji seddi kegiatanna selleng paling mawatang rijama. Pole kero ri rukun islam, yae lokka hajji engkai ri nomoro' lima makkedani 'lokkaki hajji bagi yaro tau masagenae'. Masagena koe artina masagena doi', pakkineddinna, na atinna.  Masuli' biayana lokka ri mekka, mappulo juta pa na maitta topaki mattajeng. Engka ri aseng hajji plus maddatu juta ri pattama na magatti ki lokka. Aga' mawatang yae ko tau makurang doi' na, nasaba' harus pi maccoe hajji reguler mappulo jutae ri waja'.  Meskipung masuli' biayana lokka hajji, de' nakurangi tau lokkae hajji, sangi' pennona mekka. Yaro hajjie rijamai ri uleng hajji, lokkaki ri Madina sekitarnya seddi uleng. Nasaba' kaciceng mi sitaung yaro hajjie, maega tau tajengi magapi na bageanna lokka.  ",religion
300,"Sekke termasuk ri lalengna rukun selleng nomoro' eppa. Yamaneng tau selleng e wajib mappassu sekke fitrah ko riuleng rumallai. Tau mappassue sekke, engka to syaratna yaro pa tau masagenae na tau baligh. Mappada tau mappunnae kecukupan untuk pennoi kebutuhan esso-esso na termasuk tau na sappakan doi'. Idi' tau peddie mancaji ni runtui yaro sekke e, biasana berupa berre ato doi' nakko ri kampongku. Akkoe ri kampongku ko anak lolo mappassu sekke ri tau saula' i, anak mangaji makkamaja sekke ri guru mangajinna, ko tau pura botting na temme toni mangaji makkamajai sekke ri masigi'e. Yamaneng yae berupa berre pata litere' seddi tau na doi' na cenning-cenning atimi.",religion
301,"Makkorobang biasaki pasti mangkalinga. Yae kegiatan e ri jamai kaciceng sitaung ri allepperreng uleng hajji. Engka dua syarat harus ri pennoi ko elo' ki ma' korobang. Pertama syarat untuk tau elo' e ma' koroban, kadua syarat untuk yaro olo-kolo' ri gere'e. Ko idi tau elo' e, haruski selleng nasaba' ko taniaki selleng de' na wajib ma' koroban, kadua haruski masagena doi' ta, katellu haruspi baligh na punna akkaleng. Syarat untuk olo-kolo' mappada yaro ri parakae pada sapi, bembe', tedong, onta, na domba. Haruspi genne umuru'na pada domba na bembe' paling malolo 12 uleng ko sapi na tedong 22 uleng. Yaro olo-kolo' ri pake de' na malasa ato cacat, sibawa idi' mua punna.",religion
302,"Umroh mancaji ibadah lokka ri mekka, ato biasana ri aseng hajji biccu. Ri asengi hajji biccu nasaba' wettu ajjamangna lebbi cinampe' daripada hajjie, nappa umroh weddingki lokka ri sembarang uleng tania bawang kaciceng sitaung. Ko elo'ki lokka umroh pasti makkutanaki aga elo' ri pasadia, parelluki pasadia doi' 28 juta ko ri taung 2022. Tata carana ko umrohni pertama haruski sadia sebelungta lokka ihram. Ma ihram ni nappa ma baca doa' persyaratan, ri baca to doa' tabliah. Pura yaro ri baca ni mattama' ni ri masjidil haram, nappa lokkaki ri hajar aswad. Lokkani tawaf kapitu makkalu, nappa lisu sikki ri hajar aswad. Selanjutna lokkaki ri bukit safa, nappa lokka ri bukit marwah. Terakhir tahlalul, ri goncingi gemme e.",religion
303,"Mappuasa sebagai rukun selleng nomoro' tellu, mancaji hal wajib ri jama ko uleng rumallai. Khususna idi' tau purae na baligh, wajibki mappuasa siuleng penno. Biasana anak-anak elo' e ri pagguru mappuasa malomo mawatang, apalagi ko sangi' elo' i manre ato minung. Pakkoe biasa carana tomatoae ko anak-anak elo' ma' guru, engka ri aseng mappuasa sitengnga. Yaro manrei ri subue, nappa manrei ko tette seppulo duai, na tahan sih puasana yaro nappa buka si ko bukani taue. Biasana ko makkunrai engka puasana de' na penno, nasaba' macarepai, yaro wajibki na sambei. Parelluki mappuasa, pennoi parentana puangta, nasaba' maega manfaat ri runtu ko mappuasaki untuk aleta, na magguru toi massukkuru ri sedding de' ri manre si esso bujuru' pada yaro tau makurange.",religion
304,"Idi' riaseng aleta selleng, tapi de' rijamai ri asenge sempajang lima wettu de' gaga bua'-bua' na. Sempajang lima wettu merupakang hal wajib ri jama esso-esso. Maega dosata ko de' ri jamai hal wajib e, apalagi sempajang wettu-wettu. Maega pahala ri runtu ko rijamai, apalagi yae hal wajib, berarti ko de' ri jamai runtuki dosa. Hal laingnge, ko massempajang ki mancaji patane' timbangetta ri esso ri munri, yae paling riolo ri akkutanang ko mateni matu. Wajib rijama, apalagi ko marajingki jamai wedding topi mancaji sehat. Pole kero ri gerakanna sempajangnge maega kedona pada ko senam ki, mappalancara alirna dara e. Jaji embaki massempajang lima wettu sibawa khusyuk, nasaba' yae hal wajib rijama untuk mattama ri sorogana puangta.",religion
305,"Engka seddi ustadz gaul na poji anak mudae riolo romai, ri aseng uje. Aseng lengkapna Ustadz Jefri Al Buchorii, macca makkelong nasaba' mamello saddanna. Kecintaanna mappake motoro', narapi' i mammotoro na kecelakaan gankenna mate ri taung 2013. Yaro wettue mammotoro'i subuh-subuh nappa matei nataro kecelakaan. Yae ustadz e, maega to kelongna mamello, kelong tentang islami. Maega tau poji yae ustadz uje, tania bawang anak muda, bahkan tomatoa jaji yanaro sangi' lokkai maccerama na kalilingi Indonesia. Sebetulna, riolo purai mancaji pecandu narkoba, tapi' tobatki pole yaro ri abiasan ja' na mancajini paccerama. Paccerama paling terkenal yaro wettue, nalori to mancaji juri ri acara lomba paccerama.",religion
306,"K.H. Muhammad Arifin Ilham mancaji pacceramah paling maega to poji. Tania pole ri ceramana bawang, tapi ri keluargana aga engka anakna mancaji paccerama ri asengni ustadz Ameer. Yae ustadz Arifin materi ri taung 2019 nataro lasa kanker getah bening maitta ri rawat ri Malaysia na matei kero to. Engka na bangun majelis taklim Adz-Zikra ri taung 2000, yae ustadz e merupakang keturunan paccerama memeng, pole bapakna, na pole ri lato' na. Yaro anakna ri asengnge Ameer, mate toni ri taung 2022 na taro penyakit.  Padahal nappai tellu puleng pura botting. Yae ustadz e na anakna, na lori mabbere conto mamello kero ri Instagram, jaji madeceng ladde ko itai pekkoga bateta jalani esso-esso ta ko sellengki.",religion
307,"Ustadz Khalid Basalamah lahir ri Makassar, 1 Mei 1975 aseng lengkapna Khalid Zeed Abdullah Basalamah. Gelar Basalamah ri munrina asengna riaseng marga, mannessa keda tau Arabki. Yae ustadz e S3, makkulia pertamana ri Madina, S2 na ri Indonesia, na katelluna ri Malaysia. Ustadz Khalid Basalamah merupakang salah seddi ustadz makkatenni sibawa ajaranna nabi Muhammad yaro sa bage tabi'in na eppa mashab. Metode napake ko macceramah i ustadz Khalid Basalamah yamaneng ro mappake hadits shahih, mannessae keda tongeng. Lainge, maggurui ri pusatna selleng, ri Mekkah jaji de' pa na ta' garu-garu, jaji paham langsungi pole ri guru-gurue kero mai. Magello siseng ko maega ri ala pelajaran pole akkero.",religion
308,"Hj. Dede Rosidah ato biasaki mangkalingai ripau Mamah Dedeh lahir ri tanggala' 5 Agustus 1951 merupakang seddi pacceramah terkenal ri Indonesia khususna ri kalangan emmak-emmak. Mamah Dedeh mancaji pallise acara ri acarana Indosiar ri aseng Mamah dan Aa. Meskipung umuru'na engkana 70 taung, masagena empi kedo lokka macceramah. Biasana yaro acarana ri Indosiar, sangi' engka tau curhat nappani najawab maneng pertanyaanna seddi-seddi. Engka to seddi acarana mancaji juri ri lomba pacceramah AKSI ko subuh ri uleng rumalla. Rioloe makkuliah i ri UIN Syarif Hidayatullah ri Jakarta malai jurusang Tarbiyah, makkokkoe mancaji ni pacceramah profesional, maega jamang na, engka to mancaji bintang iklan ri minumang cap kaki 3. ",religion
309,"Sebenarna liwe' ustadz ri Indonesia, nakko ustadzah makurang-kurang. Mabbicara pacceramah, engka seddi pacceramah mello batena, sederhana bahasa na pake, mamello to ko naolli yaro jamaahna. Unik siseng pabbukka na ko macceramah i, riasengni Ustadz Maulana. Biasa ko ele'-ele' i engka ceramahna ri Trans TV judulna 'Islam Itu Indah'. Ustadz Maulana ko na olli jamaahna makkedami bawang 'oh jamaah', tapi' beda to logatna jaji maddekke siseng ri dacculingnge, na sangi' berinteraksina sibawa jamaahna. Yanaro mamello siseng ko ri undangi, nasaba' mappadicawa to. Taniami bawang mancaji pacceramah, Ustadz Maulana to mangajara' i ri dua assikolang ri Makassar kampongna. Menurut'ku batena macceramah, mancaji pabbedai sibawa pacceramah laingnge ri Indonesia.",religion
310,"Akhir-akhir e, maegani pacceramah beralih macceramah mappake sosial media. Saking canggihna makkokkoe maegani mebbu konten ri YouTube, ri TikTok, ato ri Instagram, untuk mappaguru tentang selleng. Yamaneng yae aseng-asengna ustadz gaul e, engka  Aa Gym, Ustadz Adi Hidayat, Ustadz Hanan Attaki, sibawa Ustadz Abdul Somad. Mappunnai onrong dakwah online, de' nakurangi ilmu-ulmu elo' e na parengi yaro jamaahna. Mamello toni makkokoe, ko elo'ki mangkalinga caramah, massappa bawang maki ri seddi sosial mediata, caramah aga si elo' ri angkalinga. Madeceng to pas na corona, makurang ri adakan ceramah offline, jaji weddingni na manfaatkan yaro sosial media e untuk mappaguru ilmu agama.",religion
311,"Hannan Attaki, salah seddi pacceramah maega siseng poji anak mudae. Pole ri saddanna pasti ri isseng keda alena macceramah, saking bedana pole laingnge. Apalagi gaya macceramahna asik na mamello tapi tette mi santai liwe' terkenalna, engka ri aseng seddi mi menit, tapi ilmuna ilwe' padat. Carana biasa Ustadz Hannan Attaki macceramah mappakoe. Langsungi napau intina ko macceramah i, mappakean santai mi tapi tette sopan ri ita, na yamaneng topik ceramah na cocok maneng sibawa kejadian-kejadian makkokkoe khusuna untuk anak muda elo' e hijrah. Intina batena macceramah naccooei atuongenna anak-anak makkokkoe, jaji yanaro na rui' manengi anak mudae supaya runtu' i paddisengngeng tentang selleng.",religion
312,"UAS ato aseng lampe' na Ustadz Abdul Somad mancaji salah seddi pacceramah paling maega paccoe' na ri Instagram. Uas mappakei gaya retrorika mamello ko macceramah. Makkoe carana, mappakei gaya bahasa mamello, gaya bahasa mappake intonasi, sibawa gaya bahasa struktur kalimat. Nappa yaro matu kedona nasesuaikan toi, pada tettongngi madeceng, marapi pakeanna mappake songko', na itai manengi yaro jamaahna, sibawa sangi' mappakei jari ko macceramah i. Kadang to ri ceramana uas sangi' engka mappadicawa, contoh napake yaro maneng terjadie ri lingkungan ceddeta. Jaji mulleki pahami madeceng aga napau. Yanaro maega to pangngolli'na lokka maccerama kalilingi Indonesia, nasaba' de' ri bosan mangkalingai. ",religion
313,"Ustadz Adi Hidayat, mancaji paling aktif mebbu konten ceramah ri YouTube asengna Adi Hidayat Official na lokka maceramah offline. Biasa tuh ri itai mappake papan tulis ko macceramahi, supaya nauki'i aga na sampaikan. Pura to maceramahi tentang cara majjenne yaro tongeng e, na praktekkangngi riolona jamaahna. Yae mello siseng ri ita channel Youtubena, nasaba' taniaki mita-itai bawangngi menerangkan, tapi sambil praktek ki wedding to. Ustadz Adi Hidayat na apele' maneng lise' na korang e, na onrongna yamaneng barisi' na toh. Jaji ko engka napau mannessa ladde ayat siaga, surah aga, de' gaga keraguan ko ri angkalingai caramah na. Topikna ri ceramah na tentang kejadian makkokkoe to, jaji embaki maneng magguru sibawa gurutta ustadz Adi Hidayat.",religion
314,"Makkunrai engka tomma mancaji pacceramah, apalagi ko idi' makkunrai elo'ki magguru pole ri sibawatta makkunrai,cocok laddeki maccoeri ceramahna Ustadzah Oki Setiana Dewi. Ustadzah Oki mancaji pacceramah maega ri idolakan ri tomatoa engkae anakna, nasaba' nalori maceramah seputar yaro. Gaya macceramahna, lemah lembut, na de' na pancajiki terintimidasi mello metto ri angkalinga. Saddanna de' na maloppo eggang, sedang-sedang mi. Untuk caramahna, engka ri sosial mediana pada Instagram na ri channel YouTube na. Mello siseng to batena mangngaji, na olli manengki makkunrai mappakean ta' tutup e. De' na cairiki, tapi na olliki madeceng. Embaki hijrah madeceng  na magguruki sibawa yae ustadzah mello ladde e batena mabbicara.",religion
315,"Na hindari fitnah ri cedde bolana yaro pitue pemuda lari massobbu ko ri goa e. Yaro pitue ma' do'a i supaya de' na kennai fitnah lokka ri puang Allah ta'ala na de' na mateppe kaumna ri esso ri munrie. Hingga ri patinro manengni ri puang e, gangkenna maitta engka 309 taung ittana. Wettunna matinro, berubah manengni lingkungan na onrong ri sekitarna. Matinro manengi yae, de' gaga lo' na, sehat maneng mui, matinroi na ri jaga ri puang e, ri laleng ketakwaan na atepperreng ri akuasanna puang e. Moto' manengni matu, makkutana keda siagai ittana matinro, beda-beda maneng jawabanna. Sisengna massu pole ri goa e, engkana telllu datu taung matinro. Mateppe manengni yaro masyarakat e ri akuasanna puang e, yae na ri aseng kisahna ashabul kahfi.",religion
316,"Nabi Ayyub As salah seddi nabi kaya utusanna Allah SWT. Masagena hartana, maega anakna, na sangi massidekka tommi ri taue. Engka seddi wettu ri uji ri puang e, ri arengi lasa. Yaro lasana penyakit' uli', maega ule'-ule' pennoi alena menre. Makkeroni makurangni tau peduli sibawa alena nasaba' riasengni ri arengi cobaan pa' purai mebbu dosa loppo. Mattaung-taungi malasa', maega anakna mate, mate to olo-kolo' na, ri salai to ri bainena, sibawa ri salai ri silongna. Ri wettunna malasa', sabbara' i, na sangi' millaui do'a ri puangnge nasaba' naisseng keda ri uji. Maga na sisengna elo' na bissai alena, pajai yaro penyakitna. Ri areng si anak maega, ri paren to harga maega ri puang e. Jaji koe tania bawang sabbara' wedding ri aggurui, tapi' wedding toi magguru pentingna ikhlas na ri jalani tuo ta meskipung lenynye' i aga-aga ta yaro paling malebbi e.",religion
317,"Nabi Yusuf As merupakang anak kandungna Nabi Ayyub As mancaji anak bungko pole ri seppulo seddi massessureng. Nabi paling ma gemmara' na ri arengi ri puang e maccai ma tafsirkan mimpi. Yamaneng ro sessureng na, mairi ri Nabi Yusuf, jaji ri abbeangngi lokka ri bujung e. Akkero ri selamatkangi ri pabbalu-balue, tapi' lokkai ri balu mancaji ata ri Mesir. Yaro matu ri elli ni ri menteri, bainena menterie ri asengni Zulaikha. Yae Zulaikha na poji Nabi Yusuf, mappammulani na goda, tapi ri tolak i. Macai' ni Zulaikha, jaji na ebbukangi Nabi Yusuf fitnah, jaji ri penjarai. Akkero matu' munculni kareba keda de' ma na salah Nabi Yusuf jaji ri passu' ni pole penjara. Engka seddi tau mimpi makalaing-laing na ri olli i nabi Yusuf untuk tafsirkangi mimpina, de' na jaji rakyatna Mesir seddingi ri asenge krisis. Ri akka' ni nabi Yusuf mancaji bendahara akkero ri kerajaan. ",religion
318,"Nabi Muhammad SAW, seddi-seddi na nabi SAW gelarna ri yamaneng 25 nabi. SAW Shalallaahu 'Alayhi Wasallam artina pujian untuk nabi supaya ri arengi asalamaken na pa tanda nabi paling ri munri . Nabi Muhammad mancaji yatim piatu ri usiana enneng taung, wettunna ri tampukan empi bapakna Abdullah mate. Jaji kakekna malai gangkenna aruwa umuru'na, mate to yaro kakekna. Ri ala si ri amurena Abu Thalib, maccoe i jaji pabbalu, nappa engka janda maega doi' na tertarik i ri maccana Nabi Muhammad mabbalu-balu. Siti Khadijah yaro peggawa na amurena Nabi Muhammad, mulaini lokka massuroi jaji bottingni. Akkero matu ri gowa hira, pertama kalina runtu' wahyu pole ri puang e surah Al-A'laq 1-5, untuk sebarki selleng. Ri wettuna sebarki yaro, maega rintangan na hadapi purai ri miccui, ri rempe, elo' ri uno, gangkenna mancaji ni Islam agama paling maega paccoe'na. ",religion
319,"Mabela sebelumna maega nabi, Nabi Adam As mancaji khilafah pertama ri linoe. Yae kisahna engkai ri lalengna surah Al-Baqarah. Siaga ittana Nabi Adam As tuo na monri ri soroga. Gangkenna matu, na seddingi ale-alena monro, Allah SWT na arengi Hawa supaya monroi sibawa kero na mancaji toni bainena Nabi Adam As. Sebelumna engka ri arengi larangan ri puang e, untuk' na madepperi ri asengnge pohon khuldi apalagi manrei, tapi' ri pengaruhi ri setang e, jaji nanrei. Akkero matu ri suroi medde pole ri soroga, lokka ri linoe monro. Millaui addampengen pole ri puang e, na ri areng mui. Tapi tettei harus monro ri linoe, bumina linoe tentu beda pole ri soroga, jaji mawatang na sedding untuk tuo kero tapi sabbara mui hadapi. Na bangunni keluargana ri bumie, engka anakna 40 na kembara maneng. Tuoi kero engka to tugasna untuk madakwah ri bumie, jaji pole ri bainena lokka ri anakna, gangkenna leppu ri  960 taung umuru'na.",religion
320,"Nabi Nuh mancaji keturunan nomoro' 10 na nabi Adam, alena mancaji nabi katellu purana nabi Adam na Idris. Asengna nabi Nuh engka taruki 43 na ri 23 surah ri lalengna koran e. Nabi Nuh terkenal sebagai tau mamello batena mabbicara sibawa na ammaseang tau makurange. Yanaro ri arengi gelar ulul azmi ri puange ri laleng sabbara'na ma dakwah hadapi yamaneng tau kafir e. Maittani ma dakwah, tapi makurang empa tau mattama selleng ato percaya ri akuasanna puang e, makkedani engkatu matu na arengki puange bencana. Jaji akkero ri arengni parenta ri puang e untu mebbu kappala maloppo, sangi' engkana tau lokka jambang kero ri kappala' na. Sisengna pole bosie, na olli anakna na bainena menre ri kappala'na, tapi teami, yaro aga kaum kero de' gaga menre. Matanre sisengni wae, gangkenna coppona mi bulu' e kaitang, bulu paling matanre. Saisa' mi tau selamat yaroe mi maccoe ri kappala'na. Mulaini tuo mabbija-bija kero.",religion
321,"Nabi Isa As mancaji nabi paling maega na runtu' mujizat pole ri puang e. Kisahna taruki deceng ri korangnge ri aseng surah maryam. Pertama, nabi Isa ri manakeng tanpa bapa', yaro emmankna ri aseng Maryam ri arengi anak pole ri puangnge pura manre koroma ri tikangngi ri Jibril. Kadua, wettuna ri manakeng, weddingngi mabbicara padahal anak lolo empi, jaji yaro emmakna, mulaini de' ri carita ja' i ri taue. Katellu, weddingngi mappano anre-anre pole ri soroga, pura uleng rumallai yamaneng ro paccoe'na millaui hadia, jaji ma' doa ni ru puange, ri arengni hidangan pole soroga, masebbu tau manrei na riasengni anakna puang e, jaji ri al-maidah ri sembahni ri taue, yae sala siseng. Laingnge, ri akkai lokka langi' e pole ri peristiwa penyaliban, maega siseng kisahna yae nabie ri lalengna koran e, wedding ri accoeri.",religion
322,"Seddi kisah paling mamello ri angkalinga ko uleng hajji, yaro kisahna nabi Ibrahim As. Sejarah rimulanna engka idul adha yaro nabi Ibrahim na koroban anakna nabi Ismail As, nataro parentana Allah SWT. Engka ri lalengna koran e surah as-saffat ayat 102. Akkoniro na terangkan magai na nabi Ibrahim na abbereangi anakna untuk ri gere. Yaro Nabi Ibrahim katulu-tulu na gere anakna, na makkutanani ri anakna pendapatna. Jawabanna nabi Ismail makkedai elo' mui, ko parentana puang e, pasti mello tuh na mancajina iya' anak sabbara. Wettunna na paleu' ni anakna nabi Ibrahim, cuku' ni no millau doang pole ri puang e, na tappa tassambei yaro nabi Ismail mancaji olo-kolo' lompo untuk ri gere, mancajii bembe gibas. Yae kisah e mapparenyuh ati, tanrang pentingna ro parentana Allah SWT.",religion
323,"Nabi Musa As, merupakang sala seddi utusanna Allah ta'ala ri tuona maega siseng ri arengi paccoba. Lahir ri wettuna yamaneng anak lolo ruane ko engka nappa ri manakeng pasti ri unoi ri tentarana Firaun. Yanaro emmakna Nabi Musa na palange anakna ri saloe, e ri uno, na ri alai ri bainena Firaun. Yae kisahna engka ri lalangna surah Taha ayat 77 wettunna nabi Musa ri areng mukjizat pole ri puang e pas na lari pole ri pasukanna Firaun mappake tongkat na tabbage dua bawang tasi' e. Nabi Musa ri issengngi sebagai tau paling barani mewai Fir'aun, akkero wettue na coba mollii Fir'aun tapi gagalki, gangkenna Firaun nasuro maneng pasukkanna tikkengi nabi Musa. Elo' ni sirapi kero ri perbatasanna tasi' e, de' gaga na laleng, jaji na alai tongkatna na peppe no' tanae, tabbageni tasi' e, yanaro ri aseng laut merah ato tasi' cella. ",religion
324,"Makessing ko sangi mabbacaki koran, yaro kitab sucina selleng e, tapi lebbi makessing pi ko ri isseng manengi kisahna ri laleng koran e, yaro ribaca to  artina. Maega kisah melebbi ri lalengna koran e, bahkan akkomiro maneng ri isseng pekkoga batena nabi ta runtu mujizat, yaro koran e elo' mappada carita dongeng, tapi sebenarna kisah tongeng. Mappada kisahna nabi Adam As pekkoga batena ri suro medde pole ri soroga, kisahna Nabi Isa ri manakeng na de' gaga bapakna, Nabi Yusuf paling magaretta tapi' maega tau iri ri alena, Nabi Ayyub sabbara' medde maneng aga-agana wettuna malasa siaga ittana, nabi Muhammad nabi paling marimunri maegae siseng paccobana. Embaki bacai koranta, na ri baca to artina. Matu mulleki accoeri batena nabi-nabi laloi yamaneng paccoba ri parengi.",religion
325,"Sapa salah seddi pakkandang manu' potong ri kampongna. Setiap purai paneng, pasti na abbereang manu' ta dua kaju ri cedde bolana ta seddie bola. Bauna yaro taina manu' potongnge makebbong, jaji na arengni bali bolana sebagai addampengeng mabbau tai manu' ko elo'ni ri paneng. Akkero matu' malasai bainena, de' na isseng igana na lorang  parutusu' i anakna, decengnama yamaneng bali bolana millaui keda alena pa mantara'i anakna lokka massikola. De' na maitta matei bainena, peddi siseng atingna. Maitta yaro mattama' ni ri uleng rumalla, uleng pertamana de' gaga bainena mannasuangngi. Esso-esso na engka beppa ri bolana, maega rupanna, ternyata yamaneng ro bali bolana parengngi. Yaena pentingta padecengi bateta ri tau cedde bolata.",religion
326,"Mila runtui beasiswa bidik misi ri kampusna. Yae taungnge cairki doi' na ri uleng rumalla, maega elo' na doiki. Melli dolo' hp nasaba' masolang hp na, melli toni baju baru untuk tomatoanna ri bolana na pake malleppe matu. Ri uleng rumalla maega siseng pahala wedding ri runtu, pada misalna ko massidekka ki untuk pabbukana yaro tau mappuasae. Magi yaro Mila barani siseng lokka massumbang yamaneng sesana doi' na untuk pabuka ri musolla cedde kampusna. Marennu siseng mitai, tapi mulaini bingung pekkogani batena waja' kos na semester depan, na maitta empa cair. De' na maitta purana yaro uleng rumalla maccoe' i give away ri instagram yaro hadiana maega, pas na ri undi, alena runtui yaro doi' e. Tongeng memeng ri asengnge, yaro ri abbereang yaro tommi matu' ri tarima sih tapi lebbi maega ko ritarima ni matu.",religion
327,"Massidekka mancaji paling maega angke na ko ri jamai. Yae malomo mawatang ri jama, nasaba' tau-tau engkae mi masagena na ikhlas mulle jamai mabbere ri tau laingnge. Manfaat sidekka nomoro seddi riasengni untuk mappaccing aleta, maksudna yamaneng ro rota' ta pada dosa ri hapuski, jaji pahala ta mani monro. Manfaat laingna sidekka ri selleng e, engka untuk tola' bala', pallawa musibah na ja', sibawa na paggandai pahalata puang ta. Massidekka maega to asengna engka sidekka subuh, sidekka Jumat, sidekka jariyah manna mateki tettemi runtuki pahala, sidekka sobbu-sobbu, na sidekka ko ri sideppe bolata. Engka berupa doi', na engka to berupa aga-aga. Idi' mani tegae elo' ri pilei ri jama.",religion
328,"Sempajang tahajud merupakang sempajang sunnah muakad yaro rijamae ko puraki matinro ato tette 02:00 gangkenna tette 04:00 biasa riaseng 2/3 wenni. Yae sempajange taniama bagian pole ri sempajang lima wettue, jaji ko massempang tahajud ki weddingki jamai dua rakaat ato lebbi de' gaga batasna. Nasaba' wettu ajjamanna yae sempajange tengah wenni na de' to na wajib jaji makurang tau jamai esso-esso. Akkoe manfaatna tahajud, napatanrei derajat ta riolona puang Allah ta'ala. Selain yaro, ri kabulkangi doang ta na ri hapus topi dosa-dosata. Biasa ko engka hajja na tau elo' na tuju, pasti massempajang tahajudki, saking mempangna ro ko millau doangki pura massempajang.",religion
329,"Indonesia mancaji negara 80 % pendudukna agama selleng. Akkoniro ri Indonesia maega to masiji', setiap kampong pasti engka masiji' na. Mabbicara masiji' engka to maega kegiatan rijama ri masiji' e, pada massempajang,  ma tola' bala', mangngaji, ma maudu', sibawa macceramah. Seddi paling penting ri selleng yaro riasengnge mangngaji, setiap tau haruski macca mangngaji. Koniro maega tomatoa na pangngaji anakna ri masiji' e, esso-esso. Biasana iya' ko lisuka pole massikola, haruska lokka mangaji ko tette duai gangkenna assara'. Ko esso libur sikola, mangngaji kadua ka, ri ele' sibawa ri arawengnge. Mangngaji berarti maccaki bacai hurufu'na koran e, jaji pertama magguruki ri koran biccu, nappa ko temme' ni, mangngajiki mappake koran loppo. Biasa iya' lima taung ka magguru mangngaji.",religion
330,"Massempajang lima wettu mancaji kegiatan ibadah ri selleng wajib ri jama esso-esso. Engka subuh, lohoro', assara', mangngaribi, na isa.  Engkapa lima wettu si essoe sellengnge massempajang.  Sebenarna,  maega empa tau na aseng alena selleng, tapi masagalai massempajang wettu-wettu. Engka nasaba' makuttui, na engka to pa' deppa na mancaji abiasanna massempajang lima wettu. Padahal yae massempajange ko de' rijamai, runtuki dosa. Mulleki jamak ki, ko de' ri ullei massempajang ri narapi' ni wettunna. Engka to ko mabela perjalanan ta, ri asengni musafir de' ma na maga ri jamak. Ko de' gaga waeta, ma jenneki mappake bubbung, ri asengni tayammun. Maega tau de' na lengkap pakkalengna, tapi' marajing massempajang.  Yanaro liwe' egana cara na arengki puange supaya massempajang ki.",religion
331,"Setiap selleng wajib massempajang, akkoe carana massempajang menurut sunnah nabi Muhammad. Tapi sebelumna haruski mattama selleng, mangolo lokka ki ri kiblat, na haruski ma' jenne sebelumta massempajang.  Carana pertama, tettongki ko mampu muki, manniatki ri laleng atitta, nappa mappauni takbir allahuakbar.  Kadua, sambil tettongki bacani al-fatihah sibawa surah ponco ri setiap rakaat. Katellu, rukuk ki na tumaninah. Pura yaro, mabbacaki iktidal, nappaki suju' kadua. Tudangki ri antarana dua suju', tudangki tasyahdud akhir, nappaki mabbaca doa tashadud akhir. Mabbacaki matu solawat nabi Muhammad ko tasyahdud akhir ni. Terakhir masalamni kadua kanan dolo nappa kiri. Malomo mua ri apele' yae ko rajinki massempajang,  apalagi do'a-do'a na de' ma na malampe.",religion
332,"Majjenne ato mappacakka ale-ale pole ri najis beccu na maloppo mancajii hal wajib rijama esso-esso. Yae parellu siseng sebelumta massempajang.  Akkoe batena majjenne ri wae maccolo' e. Pertama ma' bismillahmi bissai jaritta na sela-selana katellu. Kadua, mattalimommo ki wae katellu to, nappaki bissai cebbo inge' katellu. Pura yaro manniatni ri laleng atitta, nappa ri bissai ni rupatta katellu. Nappa si paggellangen jarita lettu ri sikkutta katellu to, pura yaro ubun-ubunta katellu. Selanjutna dacculingta ri bissai katellu, nappa ellong ri munrita kaciceng. Terkahir bissaini ajeta pole ri tumit na sela-selana jari ajeta katellu. Wedding tomma majjenne mappake wae sero', tapi lebbi mello ko wae maccolo'.",religion
333,"Maega tau makuttu siseng massempajang, padahal yae abiasang wajib elo' ri jama esso-esso.  Engka tau marajing mappuasa ko uleng rumalai, masiri' na sedding ko de' na mappuasa. Na engka e sempajang lima wettue, lebbi masiri' ki riolona puangta ko de' rijamai. Dosa ri runtu' ko de' rijamai yae sempajang lima wettue. Sebenarna ko marajing ki massempajang, mamello aleta nasaba' maega rupanna gerakan ri jama si essoe, malancara' aliran darah ta. Jaji embaki marajing massempajang maneng, aja' na ri masiri' ko de' ri mappuasa, lebbi masiri' ki ko de' gaga sempajangta. Mariki', padecengi manengi aleta jamai yaro wajib e, aja' rijamai yaro na atteangki puangta.",religion
334,"Mariki' massidekka ko engka si doi'ta, massidekka mancaji kegiatan wedding ri jama esso-esso meski tania wajib. Massidekka wedding ki na areng puangnge pahala maega, meskipung ceddemi ri assidekkang. Ko idi tau maega mua ato engka lebbinna doi' ta tassiuleng, assidekkang laloki ko ri rupa tautta makurangnge. Ri ita matu' siaga gellona angke' na ko marajingki massidekka. Ko pura manengni ri jama ibadah wajib ta, massidekka ni, mancaji ni tuh hambana Allah SWT paling beruntung na ikhlas. Padecengi niatta ko massidekka ki, aja' ri massidekka nataro ria. Jaji koe embaki maneng massidekka manna cedde, lebbi mello ko maega supaya mancaji pahalata na ri kurangi dosata saisa' ri puangnge.",religion
335,"Ri wettu makawe' ri taung baru 2023, lokkaka ma' juma' ri tengngana bosie. Ri sulawesi pammulani bare' na anging kencang, na maegani banjir karia-ria lettu ri balatu' e wae bosie. Yanaro wettukku lokka mappakeka mantel, supaya de' ku marica mattama ri masigi'. Mangkalingana katobba juma' mappau esso ri munri. Weddinni mancaji pikkiri riseseta makkedae, agaro wappunai untuk mulai riasengnge amatengeng, engkamuga wedding wanyameng-nyamengi rimunrinna. Tenniatoga bokong sebbo utiwi, tenyyatoga bokong warimi upaccue, iyyanae parellu pada dipikkiriki, nasaba temmaka rejjina narekko anu sussana riattamaki nadeaga sulo, temmaka peddina narekko mangoloki lao ripuang Allahu Ta’ala, nadegaga wedding ripuaseng anu deceng. Sessekalemi simata iyya de’e gaga akkegunanna riseseta. Pentingna pasadiai amala'ta untuk esso ri munri, tania pasadia nanre bawang untuk anre-anre wenni taung baru.",religion
336,"Mangkalingan katobba ri wettunna  taue malleppe liwe' siseng maraleng artina, yanaro mabbicara massempajeng. Mancaji wi katobba marimunri wangkalinga ko polesi kuttuku. Makkedani biasa yaro pakkatobbae nigi-nigi tau marajing massidekka, marajing mappuasa, mamello ri tau sideppe'na, tapi' de' na massempajeng, aja' na ri berharap keda ri soroga ki teppa ri esso ri munri. Ri isseng maneng makkeda mappuasa wajib, rijama siuleng ittana, na sempajeng wajib to ri jama esso-esso, de' gaga harapanta ko de' rijamai sempajangta. Engkaki sebagai pabbalu-balu', dehe naengka ri massempajang, nasaba' matau' manikki engka pangngelli na de'ki akkero. Seddiki pakkantoro, dehe naengka massempajeng to. De' naulle yae, manna aga jamatta, puangta de' naita pole yaro, amala'ta mi matu narekeng.",religion
337,"Amatengeng mancaji parellu ripasadia ko tuo empaki. Papoleki anu madeceng ri tuota, untuk esso ri munrita. Ri lalengna surah As-Sajadaah yaro artina 'narekko matei ana’ epona adam mappettuni sininna amala’na, sangadinna tellue seuwwa-seuwwa, yanaritu sidekka mallari, paddissengeng makkeguna, na anak shaleh-shalehah, iyya simata mellau doangenggi tomatuanna. Iyyanaro tellu amala degage appettuna, bettuanna ada, engkai simata riduppa ri munri mateta. Amatengeng de' namita umuru', de' na mita lasa, de' naita igatu mai, pokokna ko narapi'ni wettutta lisu de' na gaga, pettuni amala'ta ri linoe. Amatengeng anu mattentu, engkana pura na pattentuangki puangta sebelumta tuo ri linoe keda i baco' umuru' sikoe namate. Aja' ri madoraka monro ri linoe, pasadiaki amala' untuk amatengetta.",religion
338,"Anak saleh na salehah mattamai seddi kriteria ammala' mallari ato jariyah wedding ri pakasadia sebelumta narapi amatengngeng. Anana mashaleh iyya engkae simata mellau doangangngi tomatuanna. Jaji tomatuakku temmakani cilakata narekko de' na gaga ana’na mashaleh ri salai ri munri mateta, nabiasa tongeng ri ita engka tau indo ambo’na ma shaleh, makessing panggaukenna, ne’ ana’na biasa  mabbiangngi buku rupanna, ana’na biasa patabollongngi siri'na, nasaba ana’na temmaka-maka panggaukenna. Mamuare dehe natujuki bangsana iyyae, narimakkuannanaro engka laloki pattujui ana’ta rilaleng madecengnge, ribimbingngi mappamula beccu’na sarekkoammengngi weddingngi mancaji anana mashaleh. Nasaba temmaka cilakata idi lapong tomatoa narekko mateki nade’muna gaga paddimonritta mellau doangekki. Parelluki patuoi ana'ta mamello ri aleta na memello to ri puange.",religion
339,"Massempajang ri masigi' ko uraneki wajib, tapi masagalaka mita anak muda lokka massempajang mariolo ko esso Juma' i. Biasa ri kampongku, purapi taue makkatobba nappa engka manengngi mattama massempajang Juma'. Padahal penting ladde yaro riasengnge mangkalinga katobba, runtuki aggurung na paringngerrang monro ri linoe de' na selamana, yaro topik katobba wangkalinga iya'. Makkedai tau riolota matemua watakkaletemmate rampe-rampe, bettuanna ada iyyamitu narampengakki tau engkae rimunritta anu engkae mabbiasa ripogau riwettu tuo ta. Narekko deceng ripigau, deceng totu narampengakki tau engkae rimunritta, narekko ja’ dipugau ja’ tommi tu tuli na rampengakki. Narimakkuannanaro pada laoni mai ppole deceng, na ajakki engka mancaji tau maraja pahang, nenniya maraja paddissengeng, ne’kiya deaga pangkaukeng, naseba sisebbu ada seddi pangkaukeng, mawere’mupi pangkaukengnge. Jaji parelluki mappegau deceng rilinoe, ri puangta, ri tau sideppeta, apalagi sempajangta.",religion
340,"Makkato'ba beda pengertianna sibawa macceramah. Makkato'ba de' gaga umpan balik pada makkutana jamaah, ko macceramah pasti engka makkutana. Assitulungeng ri padatta rupa tau parelluki jama toi ko elo'ki mattama ri sorogana puang Allah ta'ala. Yanae n mancaji topik sangi' riangkalingan ko makkoba taue ri masigi'. Memeng penting rijama, elo'ki mello ammala'ta pada ammala' de' na mawari, pasti engka hubunganna sibawa taue. Misalna ritulungngi yaro pembangunan masigi' ri kampongta, engka tu matu tau lokka massempajeng akkero runtu'ki ammala. Maega empa tau makurang paham, magaki wajib situlung-tulung, nasaba' idi' tommi matu tarimai angke'na yaro purae ri ebbu ri rupatta tau. Engka matu' idi' makurang sehat, taue parutusu'ki, jaji haruski pegau' i.",religion
341,"Ammala' mallari wedding ri passadia ko elo'ki runtu amala' na engkani rilaleng tana monro artina purani ri lemme mateni tapi' amala'ta de' na mappettu. Engka tellu ammala' mallari ko mateni. Pertama, mebbuki seddi masiji, iyarega massidekkaki lao ri masiji’e, narekko engka moi masiji e nakkegunang tau engkae ri munritta, pasti diruntu’i appalanna. Ato ri elliangngi koran pa hapele' koran e, ko mangngaji ni runtu'ki si ammala. Kadua, paddissengeng makkegunae. Riasengnge paddissengeng makkeguna iyanaritu paddissengeng riappaguruangnge, nennia engka simata na amalakang tau laingnge. Majeppu engkai simata ri duppa appalanna rimunri mateta. Maka tellue, anana mashaleh iyya engkae simata mellau doangangngi tomatuanna. ",religion
342,"Majeppu idi' rupa taue engkaki tuo rilebo’na lino rigau engkata mapparellu lao risiagae egana pakkakkasa. Iyaro pakkakkasa maeloe tapake matti riesso rimunri parellu ri pasadia manenni makkokoe. Mammulanna, aja' lalo nasalaiki lampu teppedde yanaritu teppe, selama engkamopi teppe’na seddie tau majeppu de'tu rimaelo mappegau' panggaukeng sala. Maduanna, aja' lalo nasalaiki bujung temetti yanaritu paddisengeng. Makkatellunna, aja' lalo nasalaiki bokong temmawari yaniaritu ammala madeceng. Maeppana', aja' lalo nasaliki pakeang tebburue yanaritu ampe-ampe madeceng. Riasenge ampe-ampe madeceng yanaritu sininna ampe-ampe iya engkae najjellokeng nenniya napogau nabitta, pada-padanna assitulung-tulungeng ripadatta rupatau. Malimanna'. aja' lalo nasalaiki tona-tonangeng magatti yanaritu addampe-dampe lao ripuang Allah ta’ala.",religion
343,"Maini natopada papolei iyewe tellue pakkakkasa' weddingngi ripusalamakeng riduae wanua yanaritu wanuana lino nenniya akhera. Ko sellengki haruski mateppe ri asengnge selleng, pegaui aga melloe na aja' ri jamai ri atteangki, pokokna teppeki ri agamata. Haruski aga mappunnai ammala mallari yaro padae mappanre pangapele' koran, ma' bangun masigi', ato anakta shaleh na shalehah ko mateki na doangki. Pegauki yaro najamae nabitta, mappada situlung-tulung, na de' ri mabbere ja' ko ja' na arengki taue. Embaki mangkalinga katobba ko Juma' i, nasaba' yami wettue ri mulle mangkalinga katobba ri lalengna siminggue. Maega ri runtu paddissengen ko lokkaki makkatobba, angkalingai madeceng napaue pakkatobbae. Parelluni sadia pole makkokkoe, situlung-tulung ki.",religion
344,"Ko idi' tau elo'e runtu ammala ri purata salai linoe parelluki pegaui yae tellue, sidekka mallari, paddissengeng makkeguna, na anak shaleh-shalehah, iyya simata mellau doangenggi tomatuanna. Wedding matu mancaji bokong temmawari, engkai wedding suloiki pole ripettanna kuburu’e, nennia engkai mancaji paddagaraga ri seseta, mamuare’i de napoleiki riasengnge sesse kale, nasaba' biasa yaro rupa tauwe naisseng makkeda iyyae deceng, iyyae magello naekiyya de' e naengka namacenning atinna untuk pegau'i, nennia biasa risadari makkedae iyye maja', iyye anu makkasolang, ne’kiya yamato anu makkasolangnge simata ripigau. Embaki padecengi bateta mappegau' ri linoe, makessing siseng ko ri pegau yaro duae na ri madeceng to ri anakta, na sangi na doangki ko mateki matu'.",religion
345,"Natal biasa ri peringati ko tanggala' 25 Desember tiap taung. Natal mancaji esso rayana tau kristen e. Biasa siruntui akkero ri gereja na ma' doang maneng. Sebenarna mannatal taniami bawang yaro essoe tanggala' 25, wedding rijama ritanggala' sebelumna. Medi lokkai magang ri Tafe Australia, tanggala lisuna lokka ri Indonesia tanggal 25 Desember pas natal. Meskipun makkero, purani na rayakan natal akkero ri Australia sibawa silongna tanggala' 20, pura toni mebbu ping natal, sibawa mabbage-bage hadiah. Lettu'na ko ri Indonesia 26, langsungi mangnguju lokka kampongna ri Toraja.  Akkero mai maccoei natal sibawa keluargana. Jaji yae taunge kaduai Medi narayakan natal na dua to negara, liwe' rennunna yae taungnge.",religion
346,"Mammaudu, ato esso paringerrang peccuna nabi Muhammad akko ri linoe. Ri peringati ko tanggala' 12 rabiul awal, na maega to rupanna bentuk paringerrang na taue. Akkoe ri Sulawesi,  tiwi' taue baku lokka masigi', ri lalengna yaro baku' e maega rupanna anre-anre. Engka tello pura ri kasumbai, bale, sokko, nanre, tumpi-tumpi, kambu bale, karoppo, na laingnge. Mila biasa natiwi' baku'na lokka masigi' tellu ko ri ele' e tette pitu, na alai lisu seddi anu pura ri sambei ri anunna taue tette seppulo dua. Engka pesanna sebenarna yae mamello maudu' e, yaro ri sambei pi baku' ta sibawa baku'na balitta, jaji ko riala matu' lisu laing. Engka topa ri assumbangan akkero ri masigi' untuk passikkiri ato untuk tau yaro de' e na rapii mammaudu'. Jaji abbere-bere anre taue ko esso maudukeng ri Sulawesi. ",religion
347,"Malleppe uleng hajji ri rayakan ko tanggala' 10 Dzulhijjah setiap taungna. Uleng hajji ato idul adha artina esso akkoroban, yaro sejarahna nabi Ibrahim na koroban anakna nabi Ismail. Sebelumna ri gere' nabi Ismail ri sambei sibawa bembe loppo. Yanaro ko esso allepperreng uleng hajji, maega tau makkoroban. Engka ma' gere' sapi, bembe', tedong, na engka to nyarang. Selain yaro, ri uleng hajji, maega tau na tunaikan rukun selleng nomoro' lima, yanaro riaseng lokka ri mekka bagi tau masagenae. Kaciceng rijama sitaung untuk jamai yae rukun selleng e. Tentuna sebelumta ma' koroban ri alleppe uleng hajji, lokkaki dolo' massempajeng ri masigi' yanaro riaseng massempajeng uleng hajji ri ele' e.",religion
348,"Malleppe uleng rumalla ato biasa riaseng idul fitri ri rayakan ko tanggala' 1 Syawal. Artina, perayaan pura ri tahan manre, minung, na hawa nafsu laingna ri uleng rumalla ato mappuasa 30 esso ittana. Sebelumna romai, yae alleppe uleng rumalla rimulanna rirayakan wettunna kaum selleng menangi ri perang Badar. Ko wettu alleppe, makkatabbere' ni taue ri masigi' untuk maringngerrang ri akuasanna puang Allah ta'ala. Tentuna mappasadiaki anre-anre ko malleppe mappada katupa', burasa', manu', beppa rakko, beppa rica', na sirup. Yaro ri essota lokka ribolana sajingta massiara', millau addempengeng. Jaji tujuanna yae uleng rumalla untuk mappacakka aleta pole dosa-dosa, khususna ri wettu mappuasaki, ammala' maddeppungen, ato ri pa'ganda pole puange, nasaba' yaro setangnge rikurungngi.",religion
349,"Juma' agung artina esso amatengenna nabi Isa As ato riaseng Yesus Kristus akkero ri aju salib ri Golgota. Yae essoe ri paringerrangi matena Yesus, nasaba' matei tania mebbu sala, tapi' na tanggung manengngi dosana umma'na. Tellu esso purana riasengni esso Paskah ato esso tuona si paineng Yesus. Maknana Juma' agung untuk kaum kristiani yaro cinta, tania esso untuk sedih, nasaba' yaro wettue Yesus ri salib, nasaba' na tanggung dosana umma'na tanrang na sayangna. Akkoe wettue, weddingki ma' guru makkeda engka mua esso addampengeng pole ri puangta, nasaba' Yesus mateppe keda puange na sayang umma'na, na yaro umma'na malemma, weddingi mebbu sala. Na de' to ri wedding mattaro ja' ritaue.",religion
350,"Isra mi'raj biasa ri paringerrangi ko tanggala' 27 Rajab ri kalendere' selleng. Artina dua ajjokkan najama nabi Muhammad SAW nabi marimunrie ri seddie wenni. Yae kejadian e merupakang sala seddi kejadian penting untuk ummat selleng. Nasaba' akkoe ri kejadian e, nabi Muhammad SAW runtu parenta pole ri puang e untuk jamai ri asengnge massempajang lima wettu siesso siwenni. Biasana macella tanggala' e ko narapi'ni 27 Rajab. Lokkai taue ri masigi' mangkalinga caramah tentang isra mi'raj, mangngaji, na engka to massalawat. Penting siseng untuk mingerrangi yamaneng peristiwa penting najamae nabitta, nasaba' mabela laleng naola untuk runtu' tasseddie parenta. Yanaro harus toi jamai yaro na suroanki.",religion
351,"Maudu' yaro riaseng esso mapparingerran rimanakenna nabi Muhammad 12 rabiul awal. Akkoe batena taue ri sulawesi mangngerangi lahirna nabi Muhammad, mattiwi' i baku' lokka ri masigi'. Rimulanna mellini tu embere', pakkakkasa maudu', tello, bale, kasumba, na bunga-bunga. Kadua, ko bajani esso maudu', mebbuni tumpi-tumpi, kambu bale, na pingajaini balena ko yaro ri arawenge. Katellu, lokkani ma' kadang daung utti untuk pallapi'na yaro embere'e, nappa ko araweng na turi'ni. Eppa, na nasuni balena, kajunna, nanrena ko wenni gangkenna subuh. Biasa ko subuh na nasu toni tellona nappa kasumbai. Ko ele' ni nappani na liserri yaro baku'na, na belo-beloi, nappa natiwi' lokka ri masigi' untuk mangkalinga sikkiri'. Engka to biasa untuk massumbang, nappa tawata ri sambei sibawa anungna taue. Makko tosi batena ri Sulawesi saisa' supaya mabbage-bage anreki pada taue.",religion
352,"Nyepi mancaji hari rayana umma Hindu, biasana ri paringerrangi ko mattama'ni taung baru saka menuru' kalenderna umma hindue. Tujuanna biasa yae nyepi untu' salai manengi jama-jamang ri linoe lokka meditasi ri lokasi masinoe. Carana jama yae nyepi ko taniaki umma hindu na engkaki ri Bali ato ri Lombok, makkoe. Rimulanna engka riaseng  amati karya, yae artina de' ri ma' jama-jama jamang  fisik, monromi bawang sennang na rijamae yaro urusan rohani mi. Kaduanna ri asengni amati geni, de' ri mappadukku api ato mappatuo lampu na de' to ri mappalumpa hawa nafsu. Katellu, de' ri maccule-cule ato aga-aga mapparennu pada manonton ato jokka-jokka. Maka eppa'na de' ri lokka saliweng bola, monroki ri bolata, merenung na meditasi. ",religion
353,"Taung baru hijriah biasa ri paringerrangi ko narapi' ni tanggala 1 Muharram. Yae artina akkoe ri taung selleng massambeni taungna, jaji yamaneng ammala na dosata si taunge purani ri konci. Penting siseng untuk ma' jama mamello na mebbu ammala' ri sitaung, supaya ko muharramngi maega amala'ta daripada dosata. Makna na yae taungnge untuk selleng, untuk introspeksi alena pole yamaneng najamae ri sitaung rimunrie. Maega hal mamello rijama ko seddi muharram, yamaneng ro ammala' rijamae yaro wettue ri gandakangi, mello to mappuasa nasaba' yaro esso mamello purana uleng rumalla, engka to ri aseng esso asyura. Akkoe ri esso asyurae ko mappuasaki, weddingki ri hapus dosa-dosa biccuta ri taung rimunrie. Mariki' maneng paringngerrangni yae esso mamelloe sibawa ma ibadah ko ri puangta Allah ta'ala.",religion
354,"Imlek merupakang hari rayana umma agama Khonghucu. Maega biasa bentuk perayaanna warga Tionghoa e, mappada mappacakka bola, manonton barongsai, mabbage ampau, ma' dekor bola, massembahyan, na mappake baju cella. Biasana maega ri ita tarian barongsai akkoe lalengnge ato ri mall, makessing siseng ko riitai yae mattari, biasana untuk mappalawa pole ri roh ja' sipa' na mulleki runtu' anu mamello pada beruntung. Biasana ri bage-bageangki angpau yaro amplop warna cella paddoko'na na lise'na doi'. Untuk tau taniae Khonghucu, biasa engka to ri arengngi angpau, mello siseng ko engka parengki na ri tarimai. Jaji embaki saling hargai budayana tau laingnge ri linoe. Mappada ko imlek ki, weddingki tarimai ko engka ri arengngki angpau na de' ri atteang tari barongsai ri sideppe bolata.",religion
355,"Manguru mabbaca kitab suci wajib siseng ri pagguruangngi anak-anak e. Udin mullai magguru mangngaji koran beccu sebelumna mattama ri kelasa seddi SD. Biasana mallalingpi dolo wae bikkalimana sebelumna mulai mangngaji. Nasasa' alena paling beccu ri onrongna magguru' mabiccu to caregeng na pake mallaling wae. Na hafele' manengni hurufu'na korangnge wettunna mattama kelasa seddi. Akkero nappa manengngi mattama mangngaji silo-silongna, tapi' alena marioloi narapi korang loppo, nasaba' mariolo toi mappammula. Marennu siseng sedding magguru riolo mangngaji, pa' weddingni nabaca korang loppo mariolo ribanding yamaneng singumuru'na. Temmei pole mangngaji ri kelasa eppa, mangngaji si pole ri mulanna jaji kaduai temme ri koran e. Pajani ri wettunna kelasa' enneng, nasaba' harusni lokka les untuk ujiang.",religion
356,"Mabbaca koran ri uleng rumalla merupakang anu mello. Yae kitab sucina ummatna nabi Muhammad SAW, parellu siseng ribaca esso-esso, khusuna uleng rumalla. Yanaro Alda ko uleng rumalla de' na tassala korangnge ri jaringna. Seddi hurufu korang ribaca ko uleng rumallai runtu'ki seppulo ammala', yaro saba'na ma lomba-lomba taue mangngaji pada Alda. Akkero wettue Alda mangngaji ko purai massempajang subuh ta seddi jus, ko lohoro' sitengngami, mangngaribi sitengngah to nabaca. Jaji engka dua juz na baca si essoe. Elo'na narapi malleppe puppu'ni kadua nabaca yaro al-qur'an e, makessing siseng na sedding mabbaca, na pagelloki batena mangngaji. De' na labe' sia-sia uleng rumallana Alda yae taungnge.",religion
357,"Al-Qur'an ato koran merupakang kitab sucina ummat selleng. Ri lalengnna koran e, engka wahyu ri arengi nabi Muhammad seddi-tasseddi gangkengna mancaji koran, yarona petunjuk untuk mancaji hambana Allah SWT rilinoe. Al-Qur'an ri pano ri mekka tepatna akko ri gua hira. Koran tarukiwi hurufu' araba na mappake aksara arab yaro ri tellae hurufu' hijaiyah. Al-Quran maega lise'na, engka 30 juz, 114 surah, 6.236 ayat, na 77.845 kata. Ri lalengna seddi surah engka maneng kisah akkero, penting untuk ribaca supaya ri isseng artina. Wettunna ro mai rimulanna ri pano' ayat koran e, ma tempo-tempoi na maitta gangkenna puppu, malai wettu 22 taung, 2 uleng, na 22 esso. ",religion
358,"Injil merupakang kitab sucina ummat kristiani, yaro lise'na firman na wahyu paung e na tarimae nabi Isa As, untuk na pauwang ummatna na ebbu ni bobbo paccoe'na. Akko ri lalengna injil engka carita ato laporan nasusungnge paccoe'na nabi Isa tentang wettunna tuo na pangajarakenna. Kitab injil taruki' mappake bahasa Suryani. Injil merupakang bageanna alkitab, ekkero ri alkitab engka 23.214 ayat ri Perjanjian Lama na 7.957 ayat ri lalengna Perjanjian Baru. Akkero ri Perjanjian Baru engka eppa kitab mancaji injil engka matius, markus, lukas, na yohannes. Artina yaro injil merupakang kareba mello tentang apolengenna, tuona, na amatengenna juru selamat linoe ri asengni Yesus Kristus. ",religion
359,"Mabbicara tentang kittab suci, engka eppa napano' puangnge Allah SWT lokka ri eppa to rasul. Majjijireng na pano' Allah SWT na laing-laing maneng to asengna. Engka riaseng kitab Taurat, yae riareng lokka ri nabi Musa As, kaduanna riaseng kitab Zabur ri areng lokka ri nabi Daud As, katelluna riaseng kitab Injil ri areng lokka ri nabi Isa As, paling ri munrie ri aseng Al-Qur'an ri areng lokka ri nabi Muhammad SAW. Yae eppae rupanna kittab e, wajibki imani. Akkero ri alkitabna kristen e, engka ri aseng ajjancing mariolo lalengna engka Taurat na Zabur, sibawa engka ajjancing marimunri lalengna engka Injil. Ko yaro Al-Qur'an na pakei umma' selleng e. Paling marimunrie, al-qur'an paling sempurna na aseng Allah ta'ala. Akkero engka toni kisahna yamaneng nabi-nabita 25, jaji cocok to nariasengni sempurna.",religion
360,"Yamaneng agama engkae ri linoe, pasti engka asengna kitab suci. Mappada halna koran untuk Selleng, Injil untuk Katolik na Kristen, Weda untuk Hindu, Tripitaka untuk Buddha, na Si Shu untuk Konghucu. Parellui ri katenni seddi kittab ri seddie agama sebagai akkatenningeng jalani tuota ri linoe. Paddissengeng esso ri munri, pekkoga bateta massitulung ripadatta rupatau, na lain-laingnge. Engka maneng akkero ri kittab e, aggurung lino na pekkoga matu ri akhera. Parelluki idi', tassedie tau mappunnai agama. Sebenarna arti tongengna agamae riaseng damai, jaji ko elo'ki damai tuo ri linoe wajibki punna agama. Akkoniro ripajaji petunjuk ri mapettangnge, na macora ri onroi.",religion
361,"Tahapan-tahapan no' na korange lokka ri nabi Muhammad, engka tellu nalaloi. Ri mulanna, koran ri pano' lokka ri Lauhul Mahfuzh kaciceng na yamaneng artina yaro Allah SWT purani na pa'tentu onrongna akkero, mappada na pa'tentu akuasanna na kehendakna. Kadua, korange no' pole ri Lauhul Mahfuzh lokka ri Baitul Izzah ri langi'na linoe artina langi' makawe' e ri bumie. Katellu, yaro korange polei ri Baitul Izzah ri langi' linoe lokka langsung ri nabi Muhammad SAW. No'na lokka ri nabi Muhammad, de' na sekaligus, ma tahap-tahapki engka saba'na parellu, masana, na onrongna. Yae tahapan katellue malaikat Jibril tiwi' i lokka ri nabi Muhammad SAW ri tanggala' 17 Ramadhan ri lalengna Gua Hira ri Mekkah. ",religion
362,"Weda merupakang kittab suci agama Hindu. Maggurui Weda maega to atoranna, paling malolo 5 taung na paling macoa 24 taung umuru'na, na lainge. Untuk ma'guru maja' ko terpaksaki na ri sessa aleta, jaji mamello ko bertahap na mamello hasilna. Makkoe carana maggurue Weda, rimulanna magguru hurufu'na na saddanna. Yaro masalah intonasi ato pattenre saddata melloe yanaro mappannessa. Nasaba' yaro parellu ri aggurui riolo sebelumta magguru Weda, mangkalinga na ri isseng bedana sadda na passue tau lainge. Seddie guru ato nabe ri anggapki runtu dosa ko na ajara'i sisya ato anak gurunna mabbaca salah, yasiro ketentuan rilalengna Weda. Jaji magguru misseng sadda, mappau deceng, na mabbere tekanan sadda melloe sesuai aturanna merupakang hal wajib ripagguruan pole ri nabe lokka ri sisya na. ",religion
363,"Taniaki selleng ko de' ri isseng aga rukun iman ta, aga rukun sellengta, lebbi-lebbi kittab sucita na malopponi. Koran mancaji parellu untuk ri aggurui, agguru carana bacai, mapele'i, na mangamala' kangi. Maega keutamaanna yae ri asenge al-qur'an, ta' jagai cinnongna, artina pole riolo romai de' na engka berubah lise' na manna seddi hurufu'. Pabbere syafaat, ri areng lokka ri tau yaro sangi e bacai. Al-qur'an mattiwi' tongeng, yamaneng ro siningna kittab taurat, zubur, na injil engka maneng ri lalengnga korange. Korange malomo topa ri apele', jaji niatta mani elo' ri padecengi ko elo'ki maggurui. Ko maega sarata tentang linoe, ribacai yae korangnge, nasaba' pabbura ating to. Mariki' padecengi niatta na riagguru yamaneng engkae ri lalengna korange.",religion
364,"Padatta umma beragama, parelluki ri asengnge magguru agama. Yaro pongna agamae, engka maneng ri lalengna kitab sucita. Mapahang riasengnge pong ato rijagai yae pong ta, pasti mamello tuota ri linoe. Pada ko sellengki, wajibki aggurui riasengnge al-qur'an, ko kristen ato katolik ki agguruiki ri asengnge alkitab, na laing-laingnge. Aggurui pole ri olona gangke ri cappa'na ri munri. De' gaga sala ri jama ato ri ebbu ri agamata, ko rijamai mappadae taruki' akkero ri kittab ta. Ko de' gaga ri isseng tentang kittabta, mawatang ato masala-sala mi tuh rijamae akkoe ri linoe. Nasaba' engka manengni akkero aggurung massempajang, tuo rilino, mangammala, na esso rimunri. Marini' maneng maggurui kittabta masing-masing.",religion
365,"Wettunna kelasa' tellu SMA Alda maccoei ri asengnge Tarbiyah. Yae tarbiyah beda sibawa kajian, ko kajian materina de' na pura atoro', tapi ko tarbiyah ri aggurui pole ri pongna gangkenna cappa' na. Akkero engka seddi aggurung paling na ingngerrang, yaro wettu melebbie untuk millau doang ri puangta.  Engka tellu yaro ripagguruangi, engka ko bosi loppoi, engka ko wettu terzolimi ki, na engka to ri tengngana antara adzan na iqamah. Tentuna sangi' elo' na maddoa Alda, yaro wettue elo' ni ma daftara makkuliah, jaji marajingi ma' doa. Nacoba manengngi yaro duae wettu malebbie untuk millau doang. Pas na engka pengumuman,  ri tarima tongeng mui ri kampus natujue. Yanaro na ingngerrang siseng pagguruna murobbi na.",religion
366,"Tudang-tudang mattarbiyah, mello siseng nasedding la Fika, meski kadang mamengngeng ajena tudang massalekka. Na aseng murobbina, maddeppungeng mappakoe, mappadai taman-tamanna soroga, idi' mi tau ri pile puangta mulle engka akkoe. Yanaro na sangi' mamello nyawana lokka ma tarbiyah. Sipungenna maccoe kero, dua mi hal paling de' na ulle lupai manna aga na jama. Yaro riasengnge koncina tuoe, engka sabbara na engka sukkuru'. Sukkuru' na sabbara merupakang koncina ko elo' i taue tuo marennu, ternyata yaro engka to ri aggurung agamae, supaya tennangki monro rilinoe. Yanaro sangi' na jama ko engkasi masala-salah ri jamangna sabbarai, ko engkasi kareba mello massukkuru' si.",religion
367,"Mateppe ato yakin ri Yesus Kristus merupakang aggurung pole ri agama Kristen. Yanaro mateppe ki aggurung, tuo, sara, mate, na tuona paineng Isa Almasih. Akkoe haruski mateppe makkeda Yesus na salamakan manengni ummatna pole ri dosana. Mateppe ri maksud e koe, riasengni syahadat. Mateppe lokka ri Allah Bapa, Yesus Kristus sebagai anakna Allah na Roh Kudus. Mateppe keda Kristus mate, no' ri alam barzah, tuo sih, nappa menre ri soroga. Mateppe ri kekudusan Gereja na paddeppungen tau-tau kudus. Mateppe topa ri apolegenna Kristus kadua, esso penghakiman, na asalamakenna ummat mateppe e. Yamaneng yae eppae haruski tepperri ko mancaji ki Kristen, yatonaro de' na wedding ri allupai.",religion
368,"Selleng mancaji agama paling maega pendudukna akko ri Indonesia. Engka tellu pokokna ri agama selleng yae ri pake ko selleng agamata. Engka akidah, ibadah, na akhlak, yaepi tellue ri pake na sempurna agamata. Ri mulanna engka ri aseng atepperreng ato riaseng akidah, yae mateppeki riasengnge Allah ta'ala, akuasanna, na yamaneng firmanna engkae ri lalengna korange. Engka to riaseng norma na hukum ato biasaki paui syariat, akkoni riatoro bateta massempajeng lokka ri puangta, panggaukengta ri padatta rupa tau, na panggaukenta sebagai tau lokka ri linoe. Engka to riaseng akhlak, yanaro abiasangta mappole ri duae akidah na syariah, koniro ri ita ri akhlak e, pekkogaki monro rilinoe.",religion
369,"Taue ri ciptakan pole ri tanae, mateki matu monroki ri lalengna tanae. Engka seddi haddese terangkangi makkeda yaro puang Allah SWT na patuo Adam ri linoe pole seddi gumpala' tana yaro ri alae pole yamaneng onrong engkae ri linoe. Taue jaji akkoe ri linoe rimullanna nabi Adam As, ko elo' i puangnge, na pancaji tau tapi tania tana, jaji to yaro. Makkoe proses jajinna manusia ri lalengna korange surah Al-Mu'minun, rimulanna pole ri tanae nappa ri pancaji yaro saripatina wae cinnong, nappa ri taro ri onrong paling melloe ri asengni rahim. Ko elo'ni matu rimanakeng yaro anakna mebbui janci sibawa puang Allah ta'ala, makkeda elo' mui na pancaji Allah ta'ala. Ko elo' mui, ri patentuni umuru'na na jodohna matu ri linoe. Saking watanna ro ta seddie tau tuo ri linoe, na matu' lisuki paineng ri puangta.",religion
370,"Tuo malampe sunge'ta sibawa tau ripojie wedding ri pancaji hal elo' rituju yamaneng taue, yanaro na maegani pura botting. Makana, urane na makkurai na rapi' ni wettunna botting, weddingni ri pabbotting, apalagi matu ko engkani anakna pasti marennuni. Ri lalengna selleng, biasaki mangkalinga bottingki na sempurna agamata. Akkoe ternyata mattama'i yaro ri tujuanna bottingnge. Ri mulanna tentuna untuk jamai parentana puang Allah ta'ala, yamaneng urane na makkurai ri ciptakangi ma' pasang-pasangan. Ri jama toni ri asengnge sunnah rasul ko bottingki, terhindarni pole ri asengnge zina. Mallawa topa pole ri asengnge zina, nasaba' makkunrai na ruane maddeppe pasti engka cinnana jaji mamello ko ri pabbotingi. Yae maka eppana, masempurnakan sitengngana agamata, artina bottingki runtu'ki ammala. Marimunrie, runtu' anak supaya mancaji doko' nanre ri esso rimunri. ",religion
371,"Selleng de' na mebbu pannessa modele' pakean untuk napake ummatna. Agamae na lebbirang ummatna mebbu segala rupanna baju yang penting de' na tassala pole ri syariatna selleng. Artina, meskipung selleng na jelaskangi, tapi' engka atoran wajib ri patoi. Engka eppa hal parellu na patoi ummat selleng mappile ato mappake pakean. Seddi, tattutup auratna, akko ruane tattutup setidakna pole ri pocci'na gangkenna uttu'na, nakko makkunrai ri sampo maneng batang kalena kecuali pale' jari na rupanna. Kadua, yaro pakeanna de' na transparan artina ri itai pole saliweng aga ri lalengna nasaba' mabbayangngi. Tellu, de' makketat, ri selleng ri haruskanki mappake pakeang loga. Eppa, de' ri rupai pakeanna urane ko makkunrai, na de' ri rupai pakeanna makkunrai ko idi' urane. Malomo mua ri jama yamaneng, meski makkokkoe maegani pakeang de' na cocok na pake sellengnge ri ebbu.",religion
372,"Tuo ri linoe merupakang lalengna ummat ri linoe sebelumna narapi riasengnge soroga, onrong mappakarennu-rennu ko ribayangkangi. Tapi' de' na berarti keda akkoe ri linoe tea maki marennu monro. Akkoe carana ko elo'ki tuo ri lino na marennu gangketta matu ri soroga. Ri mulanna haruski missengngi puangta, idi' tuo rilinoe nasaba engka akuasanna puangta, ko sangi' ri ingngerrangi mulle nasalaiki ri asengnge anu ja'. Kadua, millauki doang, ko engka ri eloki millauki bawang ri puangta Allah ta'ala. Tellu, jamaki hal mamello ri linoe, tulungi padatta rupa tau ko millau tulungi, massempajengki, na aja' ri jamai na atteangki puangta. Eppa, millauki addampengeng, setiap seddie tau pasti purai mebbu dosa, yanaro ko millauki addampengeng ri puangta berarti maringerrang siki. Lima, ingngerrangi keda ko na arengki ujian puangta pasti mello hasilna, na ri wedding to sappai lalengna yaro ujiangta. Intina yae, paccoei puangta ri aleta siesso siwenni.",religion
373,"Mabbismillahki ko engka elo' ri mulai jamai, na masyukkuru'ki akko ri munrina. Yanaro dua abiasang wajib rijama ess-esso. Idi' tau tuoe rilinoe pasti maega hal elo' rijama, na maega to kennaki. Mappada elo'ki mabbaju mabbacaki dolo riasengnge bismillah, nasaba' ko de' ri bacai naitaki setangnge ri lalengna bajuta yanaro aurat ta. Apalagi ko manreki, aja mallupai mabbaca doa, lebbie bacaki bismillah, messoki matu ribacani riasengnge alhamduliillah. Pokokna ri abiasangngi yae duae, malancara jamatta na makessing to hasilna. Parelluki massukkuru', tuo rilinoe, de' riarengki lasa, de' ri lokka mapperang pada nabita, makessing pakeanta, na mello to anreta. Mariki mabbismillah na masyukkuru' alhamdulillah.",religion
374,"Mariki hemat mappassu ri asengnge doi', aja' na ri sangi' melli aga-aga na de' ma ri pake manengi. Hemat merupakang sala seddi abiasang mulia ri lalengna agama selleng. Yae parellu na engka taruki ko ri lalengna surah Al-Isra' magai na umma selleng ri lorangi hemat ri lalengna jamai esso-essona, yanaro de' ri mubadzir ato makkabbeang aga-aga.  Nasaba' mubadzir merupakang salah seddi sifa'na setange. Setan merupakang makhluk madorakae ri puang Allah ta'ala. Jaji ko hematki, maka rilawani aleta pole padai sifatna setangnge. Laingnge, mallawa pole riasengnge mubadzir, haruski hemat na ri taro doi' ta massidekka tulungi tau lainge. Ri pake doi'ta lao balingi taue liwe' mello'na nasaba' mancaji doko' ri akherat matu. Akkoe de' ri menghemat ri doi'ta maka de' gaga doi'ta ri pake mangammala. Mariki de' ri rupai sifatna setan, na embaki massidekka. ",religion
375,"Upacara najamae umma' sellengnge ko purai mappuasa siuleng ittana. Ri seppulo esso elo' malleppe, mulaini na pasadia maneng beppa rakko na untuk toanang tamuna. Mebbu'ni kacang telur, bangke-bangke, na karoppo. Purana yaro mulaini makkadang daung utti untuk mebbu burasa', na elo' nabaca ko siesso sebelumna taue maleppe. Akkero ko mabbaca ni, mappakei maega kappara untuk tau riolona na bacang. Bajana lokkani malleppe ri ele'e, lisuna pole malleppe lokkani massiara ri jera'na sajingna. Lokka toni massiara ri bolana sajingna laingnge, manre beppa na anre. Sebenarna artina yae malleppe e, menangki pole ri aleta tommi, jaji ri essoe pada ko de' si gaga dosata, nasaba' poleni millau addampengeng ri sajingta na puangta purata mappuasa siuleng.",religion
376,"Wettunna narapi malleppe uleng hajji taue ri masigi', terlambatka setrika bajuku ri bolaku. Akkoniro subuhpi nappaka setrika manengi pakeanku na talekko ku. Berangkat riloi emmaku sibawa bapakku nappa natiwi' toni sajjadangku. Decengna ma de' ku terlambat lokka, na engka mua na runtukanka onrong emma'ku. Mulaina dolo' massempajang sunna wettukku mattama, nappa maccoe makkatabbere. Selanjutna mulaini malleppe uleng hajji taue ri masigi', maccoe tona ri bagean ri munri. Yamanengki purana ri jama sempajange na mangkalinga katobba, lisuni ri bolata tapi' ma' jama'-jama' manengki dolo na macakka si dosata ri padatta rupatau. Ma'gere ni taue riasenge olo-kolo elo' e na koroban, nappa nabage-bagean ri seddie kampong. ",religion
377,"Rambu Solo merupakang upacara amatengeng tau Toraja, tujuangna untuk mappareng hotmat na antara'i arwahna yaro tau mate lokka ri alam ruh. Yae upacarae biasani na pancaji hiburan tau pole mattaung-taungni. Upacara Rambu Solo maega na anre ongkoso', yanaro yae upacarae rijama mappuleng-uleng, mattaung-taun, bahkan mappulo taungpi purana taue mate. Maegana ongkoso' ripake ri Rambu Solo nasaba' yae upacarae ma'gere' paki bawi ato tedong nayaro de' to na cedde ri pake na maitta to yaro prosesna upacarae. Ma'bere bawi ato tedong lokka ri sajingna engka dua wujudna, mabbere belasungkawa (pa'uaimata) na mapparewe' aga-aga ri arengngi ri sajingna wettunna tuo (tangkean suru').Maittana yae Rambu Solo malai wettu tellu gangkenna pitu esso.",religion
378,"Waisak merupakang upacara rayana agama Buddha, ko narapi si Waisak biasa macella tanggala'e. Ummat Buddha sibawangi biksu na makkumpulu'i rayakan tellu kejadian penting ri lalengna agama Buddha. Yaro tellue riasengni Sidharta Gautama, Sang Buddha narapi'i pa'cayang macorae, na massu'na Sang Buddha Gautama. Yanaro, ri yamaneng ummat Buddha, yae Waisak ri aseng toni Tri Suci Waisak. Ko esso Waisak maega proses rijama, malani wae pura ri berkati ri mata wae na mappallua ni obor. Selanjutna ritual Pindapatta, yaro ummat mabbere ato na panrei biksu. Pura yaro Samadhi, ri wettu cedde'na peccu ketenge. Yae upacarae wedding toni maringerrangi ummat Buddha ri asenge Tiratana yaro buddha, dharma, na sangha.",religion
379,"Tau Toraja na anggapki yaro tau mate nappai mate tongeng ko purani najama yamaneng prosesna Rambu Solo. Nakko de',  yaro tau mate ri parutusu'i mappada tau mate, jaji ri pasadiangpi anre, inungeng, na ri paleu ri atinronge. Aseng laingna Rambu Solo riaseng Auk Rampe, artina ko matei yaro taue, ri jamai yaro upacarana tergantung aga status sosialna yaro tau mate. Upacara Dasili' riaseng upacara amatengeng untu tau paling marendae status sosialna, kaum ata, ato biasa amatengenna anana' de'pa na mappunnai isi. Upacara Dipasangbongi upacara rijama untuk rajja biasa (tana' karurung) na seddimi wenni bawang napake. Upacara Dibatang ato Digoya Tedong riaseng upacara amatengeng untuk tau maraja ritengah (tana' nassi), yae upacarae haruspi ma' gere' 8 kajuna tedong na 50 kajuna bawi. Upacara Rampasan mancajini upacara untuk tau paling maraje, matanre tingkat bangsawanna (tana' bulaan), yae ma' gere pi tedong 24 kajuna gangkenna 100 kaju. Mawatang siseng yae rijama na parellupa ongkoso' maega, jaji biasa ko engka tau mate mattaung-taungpi nappa riaseng tongeng mateni.",religion
380,"Setiap agama  mappunnai riasengnge upacara agama, yanaro de' ri mulle mappada seddi na laingnge. Makkokkoe engka 2000 egana agama akkoe ri linoe ri taung 2022, na seddie agama de' namannessa keda seddimi bawang upacarana, engka dua pada selleng yaro riaseng malleppe uleng hajji na malleppe uleng rumalla. Engka seddi riaseng Asparagus yaro artina mappake bahasa Yunani, makkae. Yaro wettue anak lolona dewa Yunani ri kae-kae i ri titan. Jaji ko mapparingerrangi si yaro wettue malai sapi, bembe, na anak lolo lokka na cabik-cabik gangkenna ri bukunna. Bahkan purai gae, tellu ruane pole ri Persia ri kae-kae. Makalaing-laing to batena yae agamae, nasaba' nyawa ri lappessang ko ri ulangisi kejadianna.",religion
381,"Yaro upacara Rambu Solo, biasana ri jama ri uleng pitu na aruwa. Proses mallemme tau mate ato ri rante biasa ri jama ri lapangan ri tengngana yaro bola ada' Tongkonan. Rimulanna proses rante engka riaseng ma'tudan, yaro prosesna tau mate ri doko' sibawa paddoko tau mate kain kafan, yaro petugasna ri asengni to mabalun ato to ma'kaya. Kadua, engka riaseng ma' rato, yae proses ri pammodei yaro pettina tau mate sibawa wennang ulaweng ato wennang perak. Tellu, ma'papengkalo alang, proses pano' yaro tau mate lokka ri lalengna lumbung untuk ri taroi. Eppa', ma'palao ato ma'pasonglo, yaro proses ri antara'ni yaro tau mate pole ri bola Tongkonan lau ri onrong tau mate riaseng Lakkian. Engka prinsipna tau Toraja, keda ko matanre to yaro onrong lakkian na, magatti toi narapi yaro rohna lokka ri nirwana ato soroga.",religion
382,"Upacara Ngaben riasengi upacara mattunu mayat yaro najamae ummat Hindu ri Bali ko engka sajingna mate. Prosesna upacara Ngaben malampe. Ri mulanna Ngulapin, yaro sajingna jamani riasenge ritual millau izin na resti lokka ri Dewi Surga yae saktie pole ri Dewa Siwa. Ngulapin rijamai ri Pura Dalem. Pura yaro, rijamani upacara Meseh Lawang mattuju untuk murai cacat ato solang pole akkero ri mayat e. Upacara Meseh Lawange ri jamai ri wiringna jera'. Nappani upacara Mesiram ato Mabersih, yaro maccemme mayat meski kadang bukunna mani mayat, ri jamai akko ri bola duka ato jera'.  Selanjutna, upacara Ngaskara, riasengni upacara mappaccing jiwa pole ri mulana. Nappai Nerpana mabbere sesajen lokka ri tau mate. Puncakna Ngaben riaseng Ngaseng Sawa yaro ritununi tau mate, pura ri tunu matu ri paddepungenni abunna yaro tau mate. Rimunrie riaseng Nganyut, proses ri palange abuna lokka ri tasi', artina rewe'ni yaro tau mate pole ri linoe.",religion
383,"Maccoe upacara keagamaan ko na rapi' si wettunna upacara, parelluki maccoeri, apalagi yaro upacara wajib ki engka. Mappada ri asengnge malleppe uleng hajji ato malleppe uleng rumalla, parellu siseng untuk tau sellengnge lokka jamai ri masigi' ato massempajang jama'ah. Nasaba' yae malleppee masing-masing kacicengmi sitaung ri jama, jaji parellu laddekki maccoeri pole rimulanna gangkenna ri boko' na. Umuru'na yamaneng tau tuo ri linoe de'gaga missengi gangke tegaki teppa, puang Allah ta'ala mi missengi, yanaro parelluki mataung-taung lokka malleppe ko de'ma ri malasa ato macarepa ko makkunraiki. Embaki pada maringerrang rijamai weddinge rijama sebagai atana puang ta, na lisuki madeceng ri pammasena.",religion
384,"Uleng seppulo dua ato riaseng Desember mancaji uleng paling natajeng ummat Kristen ri linoe. Yanaro uleng mapparingerrangi riasenge natal. Natal biasana ri jama mullai wenni tanggala' 24 Desember yaro wenni natal, nappa rilanjut si baja ko tanggala' 25 ni. Maccoe natal paling marennu najama umat kristen, siruntu' sajingta, siabbere-berei ki hadiah, pokokna anre aga mamello. De' ri maccoe natal, de' ma namaga ko engka parelluta siseng lebbie maloppo angke'na daripada ko accoeki natal. Akkoe ri Indonesia, makurang kristen jaji makurang to gereja, yanaro makessing ladde ko natalki na maddepungengki ri sibawangta tau kristiani. Yanaro wedding mua de' ri maccoe offline. Mariki' mingngerrangi Yesus Kristus akko natalki, na maccoeki natal ko engka muki sehat na masagena.",religion
385,"Wettukku biccu, sangi lokkaku ri masigi' ri tiwi ri emakku ko mattarawei taue. Biasana si runtu'na silong-silongku lokka lari-lari, na tiwi' tona anre-anre, mie goccang sebagai addokorengku. Yaro wettue de' pa ku issengi bua'-bua' e, jaji maccule-cule ma ko lokka ka ri masigi'. Padahal akkero ri masigi' mamello ko massempajangki, mangngajiji supaya runtu'ki ammala. Maloppopa ku isseng, akkeda ko akkero ri bolana puangta, masigi' ri aseng ri selleng, mamello ladde ko engka anak-anak lokkai, artina engka mupa patteruta ko mateni matu. Yanaro pale biasa de' ma gaga tau macai' ko riganggui massempajang, na ri rui talekkona. Mapaham maneng mua, taue ri asengnge masigi' na anak biccu.",religion
386,"Ri taung 2022 Medi lokkai lomba ri Padang siminggu. Berangkatki yaro ri esso Aseneng, jaji lokka mui ibadah ri gereja esso Ahad sebelumna berangkat lokka ri Padang. Aseneng ri tette seppulo seddi lettu'ni ri Padang, maegani kero peserta lainge naita siruntu', sappa toni silong mappadae agamana. Termasuk silong makkunrai yang penting engka nasilongang matu lokka ibadah ko esso Kammisi kenaikan Isa al Masih. Maccoe'ni lomba kero ri esso Salasa na Araba'. Ri pengumumanna ri wennie de' na lolos ri lombana, jaji engka wettu luangna. Na olli'ni yaro silongna lokka ibadah ri gereja riolona hotel e, pas na olli silongna teami gare lokka. Ternyata alasanna tea lokka pa' yaro gereja rioloe Protestan na yaro silongna Katolik. De' siseng na jadi Medi lokka ibadah.",religion
387,"Masigi' mancaji bola ibadahna ummat selleng, artina yaro bangunan mulle ripake massempajang, manna sempajeng lima wettu, sempajeng juma', malleppe, na maudu'. Ri lalengna masigi' engka pabbatasna onrong ruane na makkunrai ko massempajang. Bentukna masigi'e maega to rupanna, tapi' engka riaseng kubahna ri coppo'na, maega ri Indonesia majjijireng menre na biasana ganjil toppo'na. Taniami bawang ri pake massempajang, masigi' ripake to untuk urusan tau lainge mappada massikkiri, mangngaji, onrong massekke, pokokna hal yaro engkae hubunganna sibawa ibadah. Akko ri lalengna masigi' taue massempajeng mangngolo lokka ri arai', mabbarisi taue, na engka seddi ruane mancaji imam. Masigi' paling mariolo nabangun nabitta riasengni masigi' Quba.",religion
388,"Gereja merupakang onrong ibadahna ummat Kristen. Gereja ri bentuk untuk mappaseddi ummatna puange papolengna pole ri Yesus Kristus. Ri lalengna gereja engka riaseng imam ato pastor, biarawan-biarawati, na ummat Kristen laingnge. Yaro pastor, tau purae ritahbiskan na jamanna marengi paddissengen, melayani, na arengi pattujung ummat. Yamaneng pastor e, engka to jamangna ma'kuduskan gereja liwe' sakramen.  Engka to riaseng biarawan-biarawati, yaro tau mappau tri kaul suci na abbereangi alena monro ri agamana, majjama aggurung, kesehatan, bola-bola retret, na lainge. Biasana biarawan-biarawati monroi ri biara-biara, na engka pakean mannessana. Ummat kristen, pasti engka to yae, sebagai tau mateppe ri aggurunna kristen, lokka toi ma ibadah ri gereja, khususna ko esso Ahad ki. ",religion
389,"Saking egana tau selleng ri Indonesia engka dua ratu sebbu egana masigi'. Siningna kampong, assikolang, kantoro', pasti engka masigi' ri lalengna. Makkotosi ro ri Indonesia, parellu siseng toi sangi' lokka ri bolana puangta wettu-wettu. Meski makkokkoe maegani tau nasawala' mani na sedding jokkangi alena lokka ri masigi', ri bolana mani massempajang. Setiap seddie masigi', engka tau riarengi mancaji iman, yanaro tau lokkae mabbang ko narapi' si wettunna massempajang.  Biasa ale-alena mi monro massempajang akko ri kamponge, na lokka maneng taue ma' jama ri essoe. Yanaro engka to masigi' ri bangung ri wiringna lalengnge, jaji yaro tau engkae pole ato elo' lokka, leppangni akkero massempajang ko narapi' ki wettunna massempajang. ",religion
390,"Onrong ibadah merupakan sarana keagamaan yaro pentinge lokka riyamaneng pemeluk agama ri suatu onrong. Selaing fungsina sebagai simbol engka agama akkero onrong ibadah ripake toni untuk ibadah na onrong ma'sebar ajaran agama. Ri Indonesia engka enneng agama ri akui, na yaro lebbi maega penduduk Indonesia agamana selleng. Engka seddi ide untuk ma'bangung riaseng bola ibadah multiagama ri laleng seddie kampus, nasaba' taniami bawang selleng mahasiswana ri kampus e. Maega kampus mushollami napasadia untuk onrong ibadah lokka ri mahasiswa. Padahal engka tomma agama laing. Yanae setuju sisengka sibawa ide untuk ma'bangun riasenge bola ibadah multiagama, jaji yamaneng pemeluk agama engkae ri kampus, mullei ibadah ri laleng kampus. Multiagama artina, enneng akkero onrong ibadah ri seddie onrong, cocok ladde untuk ribangung tiap kampus. ",religion
391,"Masigi' adalah onrong suci untuk ummat selleng jamai ibadah lokka ri Allah SWT. Yanaro, ko mattama'ki keromai, hendakna tau selleng na jagai cakka'na, sikap, na adabna ato etika. Seddi, jokkaki lokka ri masigi' runtu'ki riasenge pahala. Dua, pakeki pakean macakka, suci, na ta'tutup aurat adalah hal wajib, supaya terhindarki pole ri hal-hal batalkangi sempajangta. Tellu, jokkaki lokka ri masigi' matennang na ikhlas aja' ri mapperri-perri. Eppa, paddioloki aje atau'ta na ma'bacaki doang ko mattama'ki ri masigi'. Lima, massempajang sunnaki dolo dua rakaat sebelumta tudang. Enneng, maega ri illau doang antara adzan na istiqamah, nasaba' do'a ri wettu makkoe de' na tertolak. Pitu, de' ri ma'balu'-balu' ri lalengna masigi' nasaba' masigi' ripakei untuk ibadah. Aruwa, ko massu'ki pole masigi' ma'bacaki doang supaya runtu'ki berkah na ridho pole puang Allah SWT saliwengna masigi'.",religion
392,"Bergabung ri laleng komunitas gereja mulle jaji langkah loppo ri laleng tuona taue. Entah elo'ki rewe' beribadah ri gereja ato nappata elo' mappammula, missengi tata cara ibadah ri laleng gereja tertentu na aga-aga parellu rijama mello siseng supaya malomoni jalani. Bagean pertama parellu ri aggurui yaro mappileki gereja, sappa'ki gereja ri cedde bolata, sappa'ki informasi tentang aga parellu rijama, aja' ri matau' missengi komunitas biccu ri lingkunganta, na cobaki beribadah makkuling-kuling sebelumta putuskangi. Bagean dua maccoe'ki ibadah pertama, lokkaki ri gereja sibawa pikkiran tabbukka, mammodeki sepantasna, olli'ki silong, cobaki mabbicara sibawa jamaah lainge, perhatikangi na coba accoeri aga najama tau lainge, na amati aga ri pappineddingta pura ibadah akkero ri gerejae. ",religion
393,"Urane wajibki massempajang ri masigi'. Maegana makkokkoe kesibukan rilino taniani mancaji penghambat untuk lokka massempajang wettu-wettu ri masigi'. Meski makkero kejadian sebenarna makurang siseng ruane lokka massempajang ri masigi', lebbi maega tomatoa kepo lokka massempajang. Selaing yaro, maega siseng mua masigi' ri wiring lalenge ri bangung, ne' tette makurang siseng ruane leppang massempajeng. Padahal, sempajang ruane na ma'jamaah ri banding sempajangna ri bolana lebbi maega pahalana. Ri lipatgandakangi mancaji dua pulo lima kali lipat. Beda siseng pole makkunrai, lebbi ri lorangi massempajang ri bolana. Jaji akkoe mariki para kaum urane lokka roaki masigi'ta, arengki contoh madeceng lokka ri generasi penerusta ko mabarakka siseng massempajang untuk ruane ri laleng masigi' na ma'jamaah.",religion
394,"Aja' ri menyerah ko elo'ki lebbi missengi puangta. Ko de'pa ri runtu'i gereja mappadae keinginanta, lokkaki ri gereja lain ri seddeta. Maega gereja lebbi na prioritaskangi mabbere firman na ma'jama pelayanan ri onrong umum. Yae najama sesuai sibawa misina gereja untuk menghadiri acara tertentu sibawa ummat beriman. Ko marennuni ri sedding gabung ri gereja terntentu, caritaki na olli'ki tau laing untuk runtu'i manfaatna purata lokka ri gereja. Sebarkangi firman. Kurangna gereja ri saisa' lokasi mawatangni saisa' tau kristen untuk ibadah. Padahal esso Ahad haruski lokka ibadah wajib. Jaji marennu laloki idi' tau engkae gereja ri sedde bolata, manfaatkangi madeceng ibadah ri gereja.",religion
395,"Elo'si na rapi tau maggalung. Mammulani pole bosie taccedde, na masagala to ri mita cakka si essoe. Akkoniro wettue mappasadiani anre-anre Semma elo' na tiwi' lokka ri masigi' e. Lokkani dolo' mappassa sigandeng anakna melli golla cella, tarigu, na kaluku. Lisui, pammulani na ebbu apangna, onde-onde, na mebbu toni leppe-leppe. Akkero ri mangngaribie, na tiwi' ni lokka ri masigi', maegani tau akkero maddempungeng sibawa beppana pura ri parikappara. Ternyata elo'i, mattola' bala. Mattola bala' untuk lawai kampongnge pole bencana, lawai toi ase pole yamaneng ro passala-salana na maja' ko risangki matu. Biasana pura yae mattola' balae akko wenni, lisuni Mariati na anre beppana, na gattung toni leppe-leppena ri sumpangna.",culture & heritage
396,"Engka pangolli'na Baba' yaro essonna Sabtu, makkeda elo'i na palecce bolana baja akko ri tette pitue. Naolli manengni siningna ruane engkae ri kamponge, lokka balingi makkai. Yaro bolana engkai ri wiring maniang, yanaro elo' na palecce mabbiring manorang cedde nasaba' purai na balu' yaro tempatna ri wiring maniange. Makkumpulu' manengni ruane ri tette sitengngana pitu ri ele' e, mappassadia manengni makkatenni alliri elo' na akka lollong bolana Baba'. Tellu pulo egana tau balingngi makkai, na mulle lecce wiring manorang. Yae, riasengni adat mappalecce bola, ri palecce yaro bolae sibawa lise'-lise'na. De' ma gaga ri bongkara', pattongko, papeng, makkenna maneng mua. Pura si esso mi yae appaleccekeng bolana Baba'.",culture & heritage
397,"Tari mabbissu merupakang seddi tarian yamiro bissue jamai. Mabissu sala seddi tarian sakral pole ri komunitas bissu. Bissu riasengni makkunrai ruane (waria) ri laleng ateppekengna tau ugi', ri tepperi sebagai passideppe dewa langi na tau biasae. Mappada engka ri kabupaten Pangkep, Bone, Wajo na Sopeng. Tari Mabissu biasa ri jama ri lalengna proses Mappalili ato riaseng proses ri traktor galunge purana ri sangki asena. Aseng laingna tari Mabbissu riasengni tari Maggiri.  Ri laleng tarina, engka proses makkerre na mattoddo akko ri bagian vitalna alena tau bissue.  Tujuanna tari mabbissu, sebagai upacara adat, mancaji bagian ri proses mappalili, na mancaji toni hiburan untuk masyarakat.",culture & heritage
398,"Sayyang Pattuddu merupakang warisan budaya de' na berwujud benda pole ri suku Mandar. Sayyang Pattuddu artina nyarang ma'joge'. Sayyang Pattuddu rijama untuk syukuran ri acara khatam Al-Qur'an. Nyarang ri modei nappa ri enreki untuk ma'kaliling kampong, yae nyarange macca pakedoi alena seirama sibawa alunan musik. Sejarah pammulana yae tradisie de' napasti, iga mebbui na maga mammula. Engka sumber mappau ko Sayyang Pattuddu engkaji ri abad ke-14, tega yae masa pammarentana raja pertama kerajaan Balanipa, Imanyambungi yaro gelarna Todilaling. Ripaui ri yae masae, nyarang mancaji seddi-seddina ala' transportasi ri masyarakat, tega masyarakat berinisiatifki untuk sekaligus mebbu sarana hiburan, konie lahir riasenge Sayyang Pattuddu.",culture & heritage
399,"Maega adat istidat pole ri seddie daerah bertentangan sibawa ajaran agama. Engka seddi adat istiadat biasa najama tau Bugis na Makassar riaseng massuro' baca ko elo'i taue malleppe, sebelumna taue malleppe, ato ko engka botting, na lainge. Massuro' baca mappakepa dupa na engka kappara' lise'na anre. Elo' siseng mappada agama Hindu. Tujuanna tau Bugis na Makassar jamai yaro untuk mabbere anre lokka ri tau riolota. Pada ko mateni emmak na neneta, yaro anakna parellu mabbacangi nanre. Artina yae engka nanre naruntu' yaro tau mate. Maega tomma tau Bugis na Makassar de' siseng nanrei yae nanre pura bacae, biasa na abbeangi ko engka ri arengi. Ko iyya sedding, ko engka ri arengka ku anre mui, nasaba' agamata de' nalorangki makkabbeang nanre. Ne' ko engka tau sangi' na pigau' tommi yae adatna de' tomma namasalah. Yang penting tettei najama maneng rukun agamana, de'ma na sembai selaing puangna. ",culture & heritage
400,"Sala seddi hal najama tau pole ri Sulawesi ko narapi'i ammaudukeng yaro wettu lahirna nabi Muhammad SAW lokka rilinoe yaro tello cella. Mammaudu' mappake tello cella pura ri kasumbai nappa ri susun madeceng. Engka seddi kampong nasusungi ri kappala'e telloe na nasu-nasu lainge. Engka to kampong mattiwi'i baku lokka ri masiji'e untuk ribaca-bacai nappa ri abbage-bagean ko purani massikkiri taue ri masiji'. Mamello siseng anre ko narapi'i 12 rabiul awal. Bedana pole kampong lain ko narapi'i ammaudukeng lokkai mangkalinga ceramah na sikkiri' ri masiji'na. Yanaro maega siseng pro kontra yae batena adat istiadat tiap daerah ko narapi'i esso lahirna nabi Muhammad SAW. Tapi' ri sisi laing engka mua mello'na yae adat e, meski ri anggap beda siseng pole ri sunnana Nabitta. Ne' menurutku iyya pribadi perlahan-lahan yae adat e mulle lenynye apalagi generasi makkokkoe maegani lebbi napoji kebudayaan barat mattama'e ri Indonesia.",culture & heritage
401,"Abbottingen ri tana ugi' e, maega to proses na laloi ruane makkunraie. Ri mulanna engka riaseng mappasideppe mabelae, yae proses mappasiruntu duae sajing masing-masing ruane na makkunrai. Kadua, engka riaseng mammanu'-manu' yaro lokkani urane makkutana ri bolana makkunraie. Katellu, massuro yaro prosesna keluargana urane lokka ribolana makkunrai tanai kedaelo' mui ri assuroi na bahas toni doi' paenre ato riasengni negosiasi. Eppa, mappaenre' balanca, yaro urane na tiwi' ni doi' paenre'na, berre, golla, na lainge aga-aga elo'e na paenre. Akkoe mabbicarani taue tentang tanggala' mello bottinge jaji. Nappani mappaccing ato tudangpenni makkunrai na ruane ri bolana masing-masing. Bajana bottingni, engkana toana pole untuk massolo'. Akkoe ri esso abbotingenna engka riaseng mappasikawa purana akkad yaro ruane, jaji ri pasikarawani bottinge, nappa tudang botting. Yamaneng bottinge ri ugi', mabbaju bodoi, beda-beda to rupanna baju na pake mappaccing na tudang botting.",culture & heritage
402,"Rilaleng atraksina Sayyang Pattuddu, nyarange rimodei untuk kedoi na ma'joge maccoeri moni genrang. Ri ase'na yae nyarange engka ana' dara pura rimodei ma'baju pokko sibawa ri teddungi, tudang tega posisi seddi uttu'na ri pategak na jaringan ri taro riase'na mappada kapi'. Aje laingna ri tekuk i rimunri sibawa uttu'na mangngolo loriolo. Yae untuk upacara mappatemme Qur'an, tega anana' elo'e ri upacarakan engkai rimunrina penunggang ato pesaweang mappake pakaian ajji. Ko urane mappake sorban na makkunrai mappake selendang pattutu ulu. Ko monini rebana, yaro nyarange mattuddu-tuddui ajena na kedo-kedo menre na no ulungna, nappa na akka alena sitengnga. Untuk jagai kestabilanna nyarange, engka urana bertugas tuntungi nyarange riaseng sawi. Eppa tau pendamping riaseng passaung, dua ri wiring atau na abio untuk najagai kestabilan ana' darae. Sesekali ri peppe genrang engka lise'na nasehat agama, pendidikan, na penuntun pergaulan anak dara na ruane.",culture & heritage
403,"Setiap daerah engka adat na kebudayaan turun temurun pole ri tomatoa riolota. De' na maega adat pole kero ri tau riolota, najama anana' makkokkoe. Padahal adat mancaji ciri khas tiap daerah yaro wajib ri lestarikan. Ri lalengna bawang seddi provinsi maega suku, na tiap suku na kampong beda adatna. Sebaikna idi' anana' penerusna tomatoatta agguruiki riasenge adatna. Mamello siseng ko engka adat ri ingngerrang ato rijama, yae mancaji pa'beda seddie kampong sibawa kampong lainge. Yatona mancaji hal paling na ingngerrang taue ko ripaui poleki ri kampong yae. Aja'na ri maccoe'-coe' ri budaya saliweng ato budaya barat mattama'e ri laleng negarata. Idi' haruski mappunna riaseng ciri khas, jaji mariki lestarikan adat istiadat pole ri daerahta. ",culture & heritage
404,"Agguruki riasenge adat na budaya pole ri daerahta, nasaba' idi'mi penerusna tomatoatta untuk jamai yae adatta. Maega tau nakenna lasa temmammukka nasaba' engka seddi ato maega adatna de' najamai. De' ri isseng keda aga tumai adat de' najama. Sebenarna yae adat mamello to rijama ko rijamai, na maja' ko de' rijamai. Jaji idi' generasi makkokkoe makkutana memengni ri tomatoatta adat aga parellu kujama matu'. Ato ko ri itai tomatoatta jamai adat na, makkutanaki parelluka yae kujama matu' gangkenna engka anakku. Nasaba' mappada yaro tau gilae ri kampongku mamello mua yaro taunna, ne' tappa gilai polena mita jera'. Na asengni taue engka adatna tomatoanna de' najamai tomatoanna. Tania idi' bawang mulle nakenna, anakta mulle jaji matanre peluangna nakenna lasa temmammukka. Mariki aggurui adat ta.",culture & heritage
405,"Wettunna narapi' malleppe' uleng hajji, lokka ka massiara ri bolana sajingku. Bola pertama manreka ri asenge burasa' na coto Makassar. Bola kadua na katellu pada anrena coto Makassar to. Padahal kuacinnai elo' manre lokka massiara yaro riasenge konro. Jaji lokkaka sibawa emma'ku ri Maros, engka sajingna amureku mancaji paggere ko engka tau makkoroban. Lokkana kero ri bolana, na engka tongeng konro pura na nasu. Nyamengpa sedding ri anre,  maega rupanna dageng ku anre yae malleppe taue. Yamaneng ro ku anre anu anre khas pole ri Sulawesi Selatan.  Ko malleppe pasti engka burasa massio na mandura ri bolana untuk ri attoanang, biasa to ri pakei mabbaca. Sisengku lisu pole ri bolana sajingna amureku,  na addokokanka dageng lisu dua kilo. Maporena yae, weddingka mebbui basso.",culture & heritage
406,"Ri wettu ku monro ri Mandalle, apalagi ko mappuasa taue sangi lokkaku sappa pappabuka riolona kampusku. Majjejereng manengni tu pabbalu beppae ko arawengi. Ammank sala seddi silongku ri kampus e, monro riolo kampus bolana. Ko narapi' si tette lima ko uleng rumalla, engka ni tu balu'-balu' na tang riolona bolana. Mabbalu' ni pisang ijo, panada, esi' buah, na risoles. Ko engkana tau massappa, engka empa pisang ijo, pasti makkedai cappu'ni. Yae pisang ijo, paling magatti cappu ri banding pappabuka lainge yaro nabalu' e. Manyameng memeng rasana, ri egana pabbalu ri wiring lalenge, maegangi pabbalu pisang ijo. Magatti cappu, nasaba' serasi ri anre ko bukani', macenning na makecce ri anre.",culture & heritage
407,"Soto banjar merupakang sala seddi anre terkenal ri Indonesia, pole ri Kalimantan Selatan khususna Banjarmasin.  Bedana pole ri soto lainge ri Indonesia, yae sotoe engka keunikanna pole ri bateta palennei na cita rasana. Soto banjar tarebbui pole ri manu' kampong sebagai bahan utamana. Rempa-rempana pura ri gammi engkapa lasuna cella, lasuna pute, na marica. Soto banjar wedding ri anre mappake mangkok ato penne, lise'na engka katupat ato lontong, bihun, lame-lame na wortel pura nasu, tello iti pura nasu ri polo nipi,  manu' kampong suir, daung sop, na lasuna cella pura gore. Rasana liwe'lunra'na nayaro bumbuna masseddi ri lalengna kuahna soto banjar, yanaro maega ri balu' ri Indonesia, tania bawang ri Kalimantan Selatan. ",culture & heritage
408,"Pempek merupakang sala seddi anre khas pole ri Sumatera Selatan, khususna kota Palembang. Pempek ato empek-empek tarebbu pole daing bale pura ri giling mancaji halusu'. Nappa ri campuru' sibawa labbu kanji na labbu tawaro. Ri lalengna palenne empek-empek biasana ri pasilongi ladang masikola' malotong yanaro riaseng cukka ato cuko. Lainge, biasa ri anrei sibawa bonte na mie ridi. Pampek bentukna maega to rupanna,  tapi' yang pasti malemma ko ri katenni. Engka riaseng pempek lenjer, pempek kapal selam, pempek keriting, pempek pistel, pempek adaan, pempek tahu, pempek kulit, pempek tunu, na pempek lenggang. Ri antara yamaneng rupanna pempek, paling terkenal riasengni pempek kapal selam.",culture & heritage
409,"Engka pabbalu dange ri Segeri ri Pangkajene.  Akkoe majjijireng pabbalu'na, na rapi dua kilo lampe'na. Ri siaga egana pabbalu dange, de'ma na engka ri angkalingai si iringi ko engka tau melli apalagi ri asenge mattikkeng. Rata maneng ri ita pangngellina seddie attarong. Ko lokkani melli ri seddie, na ri itai ri seddena pada lebba mua to rupa-rupanna dange nabalu'. Mappada maneng passappa'na taue, na de'ma na engka kurang pabbalu'. Mello siseng ri ita pole mabela ko lokkani, mabbau dange ri lalenge. Pastina engka aseng pabbedana seddie pabbalu sibawa laingnge, tapi' ko iya' kasiagana lokka melli dange na de' na engka pada onrongna ku leppangie, pada maneng mua sedding. Wiring na balatu' abio na atau dange maneng.",culture & heritage
410,"Ri taung 2022 engkani 38 provinsi ri Indonesia. Tentuna yamaneng provinsi engka anre khasna, jaji weddingni mappau engka 38 to anre khas ri Indonesia wakili masing-masing seddie provinsi. Engka seddi anre khas pole ri Indonesia, liwe' maegana poji tania bawang pole ri provinsina, manna saliweng provinsi, apalagi saliweng Indonesia maega poji, riasengi rendang. Rendang sala seddi anre tradisional pole ri Minangkabau, Sumatera Barat tarebbu pole dageng na santan kaluku mancaji bahan utamana sibawa rempah-rempah. Saking egana tau poji manre riaseng rendang, engka tona makkokkoe riaseng rendang frozen, artina rendang ri pabbekui ri lalengna freezer, jaji mullei tahan gangkenna dua uleng. Apalagi ko elo'ki pancaji oleh-oleh, cocok sisengki melli rendang frozen.",culture & heritage
411,"Ko engka dagengta, cobaki nasui bedae pole biasae. Embaki mebbu riasenge gudeg, yaro biasae ri anre ko ri Jogja. Maega rupanna gudeg, ne' akkoe cara mebbu gudeg rakko. Rimulanna passadia manengki dolo' baha-bahangna, engkapa panasa lolo, santan, likku, cempa, daung jampu, daung salam, daung jati, uli' lasuna cella, lasuna cella na pute, golla cella, pejje, katumbara', manu' kalasan, na tahu bacam. Passadiani uring, paenre'ni uli'na lasuna cellae, daung jampu, na daung jati ri paling riawana uringe. Nappaki pattamai panasa, daung salam, likku, santan, na bumbu lasuna pura ri gammi, ri nasui gangkenna meresa maneng bumbuna. Tambaini pejje, golla cella, na wae cempa, nappa ri nasu sibawa api biccu na ri tutup yaro uringe. Tajengi gangkenna makkentala' santanna, nappaki nasui gangkenna 12 jam ato siwenni ko elo'ki mello anrena.",culture & heritage
412,"Mannasu nasi padang, mawatang siseng na maega topa baha-bahang napake. Makkoe carana ko elo'ki mebbu nasi padang. Seddi, polo-poloi dageng sapita, nappa ri nasui gangkenna empuk, ri patetti ni. Dua, paredeki wae ri lalengna uringe, nappa ri nasui cinampe yaro panasa lolota purae ri polo-polo untuk palenynyei dadi'na. Tellu, nasuki santan encere'ta, nappaki pano'i bumbu halusu'na, daung salam, serre, daung lemo, na daung unynyi. Eppa, pano'ni dageng ta, nappa rinasui gangkenna rede. Lima, nasuki daung lame, taroi cedde wae, perrai waena. Enneng, tumisi'ki bumbu halus, nappa pano'i tello purae ri goco', tambai lasuna daung unynyi, kaluku parut, labbu, pejje, marica, na kaldu bubuk. Pitu, pasadiaki pammuttu, pattama manu', bumbu alusu', daung salam na lemo, serre, na wae garui gangkenna rata nappa ri nasu menre. Aruwa, paenre'ni manu'na lokka ri wiring nappa pano tellona, ri garui sibawa manu. Asera, sanggara'ni manu'na na bumbuna. Seppulo, poloki ladang, lasuna cella pute, lammace maccembulo, nappa ri dandang untuk ri belender. Tumisi'ni matu yae ko purani ri belender. Palenne'ni ri penne, daung lame, kaju panasa, manu gore, na sambalajo ijo. ",culture & heritage
413,"Ana' muda na ana' dara akkoe ri linoe, haruski na pancaji maneng anre khas pole ri daerahna ri ingerrang. Untuk alena, untuk ana'-ana'na, sibawa untuk oppona matu. Setiap daerah engka anre khasna, parellu sisengki missengi aga maneng yaro, aga bahangnna, daripada lebbi ri isseng anre-anre pole saliwengna Indonesia. Ko ri idi' ri pancaji yamaneng yae rupanna anre, ri ingerrang siningna tau. Pokokna haruski misseng manengi anre-anreta. Mappada ana' Padang, haruski na lestarikan ri asenge nanre padang, tau Makassar harus na isseng ri asenge coto makassar, na lainge. Jaji mariki lestarikangi anre khas daerahta, yaro manyameng na sehat e ko ri anrei, na taniami idi' mingngerrangi rasana.",culture & heritage
414,"Embaki lestarikan anre khas pole ri daerahta na pa anre toi wisatawan pole ri saliwengna Indonesia. Setiap daerah ri Indonesia, engka ri aseng onrong wisata, sebaikna anre-anre ri balu' kero ri onrong wisatae, anre khas pole ri daerah. Misalna Bali, sangi' maegae turis lokka ma'wisata, parellu sisengki mabbalu anre khas, nasaba' yaro turis na lori siseng anre-anre pole ri indonesia jaji yaro anre-anre ri balu aja'na pole saliweng to. Wedding toi' mebbu ri asenge pameran anre-anre, mundangki maega tau, na undang toi tau pole saliweng negeri. Mattama'i matu ri kareba anre-anre aga bawang akkero pada baru-baru ri Bali KTT G20 2022, anre khas ri palenne ri mejae. Mariki' jagai anreta na ri paisseng maneng wisatawang, keda nyameng tomma anre khasna Indonesia, na sehat to. ",culture & heritage
510,"Boy-boy seddi acculeng ri wettukku biccu tapi' wedding toni mancaji olahraga, nasaba' haruspi malessi lari. Ko lisuna pole mangngaji sibawa silongku, leppangni ri galung maloange ato sappa'ki lapangen ato padang. Akkoe mappadeppungengni batu malebba mulle ri susun, sibawa tiwi'ni golo' kasti. Yae batunna ri susunni menre gangkenna matanre, nappa ma'pus ni seddi kalah, yanaro tau ma'dempe i yaro batue. Lari manengni idi' saisa' e, yaro marempe'e denre, haruski na rempe si, supaya yaro tau na kennae golo', massui pole ri acculenge. Tau larie, haruski berusaha na pa'deppungeng menre yaro batue mappada rimulanna, nasaba' ko tassusungni mancaji ni pemenang. Laing tosi ko yaro pa'rempe'e berhasilki na passu maneng yaro elo'e massusung batu, menangni. Kupoji ladde yae macculei, na mello to ko lima ki macculei, turungni puse'ta lari tongeng, lisu ri bolae tette lima.",sports
511,"Mila seddi tau paling de' na lori riasenge olahraga matane', olahraga mappake golo', na olahraga lari. De' na issengi pekkoga batena taue mattimang golo' kasti, apalagi lari de' na engka salai onrong paling marimunrie. Yanaro wettunna senam lantai, liwe' na pojina. Maccai sikap lilin maitta, mullei bangun tidur (sit up), na kayang. Na silongna lainge de' na ullei tahang maitta ko sikap lilin, matanre nilaina ri seddie yae olahraga. Setiap wenni, ma olahragani sikap lilin ri bolana sebelumna lokka matinro, ato sit up ki pa' maloppo bua-buana jaji mello ko makurang-kurang lise'na. Purai mattanding Mila sibawa cikalingna ruane, alena empa mappakala. Yanaro na mancaji olahraga favoritna.",sports
512,"Lange mancaji esso-esso na ku jama ko lisuka pole mangngaji sibawa silongku, kode'ma namaraja waena salo'e. Olahraga lange merupakang olahraga ri jama ri salo', kollang, tasi', yaro maegae waena, akkero haruski mulle monang ri ase'na wae, ri pakedo ajeta na jaringta ato mulle to sala seddina mi. Lange' mello siseng untuk aleta, ko rijamai rutin na teratoro', mulleki nalawa pole ri asenge lasa stroke, jantung, na diabetes. Maega anana lokka bawangmi lange', meski de'pa na issengi aga mellona, padahal ko langeki mello aleta, stres na nawa-nawata lenynyei. Lainge mello untuk paru-paru na mancajini tau lentur. Nasaba', ko langeki ri lawangi tekananna wae, mello to ko elo'ki mappabiccu ukkuranna witi'ta. ",sports
513,"Engka seddi lapangen takraw ri olona bolaku. Yanaro ess-essoku lokka olahraga ko engkasii silongku lokka ribolae. Takraw sala seddi olahraga malomo mawatang rijama, nasaba' haruspi mappallimbang golo' lokka ri lawanta, mappake aje ato ulu. Akkero de' siseng na ulle kennai jarie, na yaro golo'na takraw matedde, tarebbu pole ri asenge rotan. Yae mancaji toni acculeng, ri jama ri dua tim, tega masing-masing seddie tim engka tellu taunna. Golo' takraw harus ri sempe' limbangi net e, na de' to na mulle kennai tanae. Takraw mattama'i ri lalengna olahraga bola loppo. Yae olahrage mello untuk felksibilitas ale-aleta, pole ri pekkoga bateta kedo ko engka golo' pole. Biasa ko purani ma'takraw peddi manengni ale-ale saking tedde'na yaro golo'na. Mello ko mappakeki topi untuk ulu ta.",sports
514,"Ma'golo' merupakang olahraga paling terkenal ri linoe, bahkan ma'golo engka tona lomba antar negarana. Maega tau poji siseng ri asenge manontong pa'golo', yanaro ri pancaji lapangan na onrong manontong pa'golo' liwe' loangna. Meskipun maega tau de' na setuju sibawa pa'golo', nasaba na aseng mappada judi, lebbi maega empi tau poji. Setiap urane harus macca ma'golo', yaro biasa sangi' ku angkalinga. Ma'guruna ma'golo' ri wettukku SD, lokka sempei, sisambeki mancaji kiper. Mancaji ni olahraga paling ku poji akkero, tiap lisuka mangaji lokka na maccule golo' sibawa silongku ri galunge. Pura toa sangi' lokka manontong pertandingan ma'golo' ri saliwengna kampongku tanrang upojina. Tapi' yaro pendapat makkedae urane harus macca ma'golo', de' siseng ku setuju, meski hampir yamaneng urane poji ri asenge ma'golo' ato pa'golo'.",sports
515,"Ma'lati bela diri mancaji ni olahraga paling kupoji wettukku biccu. Mattama'ka ri seddie komunitas taekwondo, akkero langsungka mulle kaciceng percobaan ri asenge split, tanrang lenturku. Taekwondo tania bawang olahraga biasa, mello siseng ri accoeri ko biccu empaki. Akkero mulle toa maccoe lomba taekwondo na menangka, yanaro ku poji sisengi. Makessing siseng ko engka seddi olahraga ri poji na ri pajaji toni olahraga ri accoeki ri lombae, ko menangi runtu'ni piala. Taekwondo merupakang olahraga pole ri Korea, na mancaji toni seddi olahraga mulle ri perlombakan antar dunia. Manfaatna ko anana empi, pedeki lokka tampil riolona taue, disiplin ki, na sehat topi. Biasa lariki bikka seppulo untuk pemanasan sebelumta latihan taekwondo.",sports
516,"Setiap anak biccu pasti napoji maccule wae, meski de' nayamaneng macca lange, tette napoji maccule wae. Yanae akkoe parelluki paggurui anak biccue lange, nasaba' maega siseng manfaatna lange untuk aleta na pernafasanta. Ri mulanna, pemanasanki dolo' na de' na takkini aleta ko engkani ri wae, na de'to na kennaki riasenge keram ri laleng wae. Dua, mulaini no, remme dolo aleta supaya biasaki ri laleng wae. Tellu, latih ni pernafasanta magapi ri mannafas maga na de'. Eppa, mammulani riasenge mengapung, ajeta ri munri na jaritta luru' toi ri olo, maitta-ittani pakedoni jaritta na ajeta, kedoni' tu maju. Lima, haruski tette luru', na pelan-pelanni pakedo ajeta na jaritta. Malomo mawatang yae olahragae, padahal malomo ma ri ita taue, ko idi' cobai mawatang, mello ri aggurui ko biccu empi.",sports
517,"Sepak takraw sala seddi olahraga golo' elo' mappada voli, tapi' yae ma'servis ki mappake aje. Cara maccule takraw na mulleki runtuk poin, haruski mappakkoe. Seddi, servis rijamai sibawa yaro tekong purana riareng eppang pole ri feeder ato striket. Dua, poin riareng lokka ri lawanta ko yaro golo' takraw na kennai net ato maddennei ri areata tommi. Tellu, mappada olahraga lainge, servis rijama lokka ri tim yaro nappae runtu poin. Eppa, seddie tim mulle mangoper golo' beka tellu sebelumna yaro golo'e lokka ri areana tim lainge. Ko sala seddi paccule rilalengna tim mebbu sala, maka yaro tim lawan runtu poin. Selama ri acculengenna, paccule de' na ullei mappake jari na mullemi mappake aje, ulu, aro, na uttu untuk kennai golo'e.",sports
518,"Luppe-luppe mancaji olahraga paling malomo rijama, khususna wettunna pandemi. Yae luppe tulu' olahraga sangi' ri acculei wettutta biccu, biasaki mappake getta pura ri cacing, mulleki maccule kelompok, mulle toi maccule ato luppe-luppe ale-aleta. Yae acculenge mello siseng latih lenturna aleta, na mamello untuk lawaki pole ri lasae. Makkokkoe tulu' mani na pake taue luppe, yanaro riaseng olahraga skipping. Malomo memeng ri ita ye olahragae padahal maega manfaatna mappada nakurangi cedera aje na jaritta, natunu kalorita, tebbei bukuta, mello untuk otak, jantung, na pernafasanta. Faktana, yae luppe tulu' ki 10 menit esso-esso selama 6 minggu, mappada ko puraki lari-lari 30 menit ri wettu mappada. Jaji mending olahraga skippingki ri bolata ko tea maki massu.",sports
519,"Daripada massukki lokka olahraga mappada ma'golo, mello siseng ri ellian anakta riasenge hula hoop. Acculeng na mancaji toni olahraga, cocok ri jama ri bolata, ri wettu corona. Maccule hula hoop, malomo siseng, ri taroi bawang yaro mallebue ri seddeta nappani kedo. Yae olahragae mamello siseng ko elo'ki pabicurri sedde na babuata, napamelloi fleksibilitas aleta, na mello siseng untuk arota. Jaji mariki bawang maccule hula hoop. Hula hoop mancaji olahraga paling ku poji, nasaba monromi ribolae, na messu'ni puse'ta. Biasa to mattandingka sibawa silongku untuk mitai iga maitta maccenne hula hoop na. Embaki jamai, yae mancaji sala seddi olahraga malomo na manfaatna tania cedde.",sports
520,"Wettukku biccu, engka olahraga na ku acculei toni ri assikolange. Melli ni getta maega, nappa ri cacing gangkenna malampe. Yae olahragae wedding rijama ale-aleta ko luppe-luppe bawangmi. Engka to makkelompok,  jaji ribagei dua tim, mappus ni, nappa yaro menange riolo luppe. Ko luppe ni pammula pole ri sedde, aro, sadang,  toppo ulu, na engka to riaseng merdeka ri akkai menre jarie.  Ko wettu istrahatni macculeni rilalengna kelas e. Yaro paling maccae luppe sangi mancaji pemenang. Lisuki pole massikola weddingki olahragasi, pa' yaro gettae wedding empa ri pake ko purani ripake kaciceng, ato ko engka pettu weddingi risambung paineng. Makkokkoe engkana tulu'na, riasengni olahraga skipping yae luppe tulu' e.",sports
521,"Paling malomo rijama olahraga yanaro olahraga lari. Lari de' namappake alat olahraga pada golo' ato raket, kecuali yaro sapatu.  Setiap pura massempajang subuh, lokkana lari-lari ele', sebelumku lokka massikola. Larika gangkenna seddi kampong kuita maneng de'pa na mate lampuna. Akkero biasaka lari sibawa yamaneng anakna cedde bolaku, ko lisuni jokka bawangni pa' madodongni pura lari. Yae larie kujama esso-esso, nasaba' de'gaga wettu ku untuk jamai olahraga lainge, apalagi ma'jamaka tette 8 gangkenna tette enneng ri mangaribie. Jaji cocok laddeka olahraga lari, apalagi maega tomma manfaatna, mappada mello untuk arota,  mello untuk mappano' timbangan, na lainge. De'ma na parellu ongkoso' maega, mulleni jamai yae olahragae.",sports
522,"Senam merupakang seddi olahraga kupoji jamai sibawa silongku rilalengna asrama, yaro olahraga rijamae mappakedo ale na engka to mannessa gerakanna na engka to rekenganna. Gerakan-gerakanna engka ritmena mappada maneng na mulle ni nalatih otot e mancaji malessi sekaligus lebbi fleksibel. Senam mancaji appilengna taue nasaba' yae olahragae de' na mappake ala' olahraga na mullei rijama ri maega onrong, mulle ri laleng na mulle to saliweng. Lainge, mulle topa rijama ale-aleta na mulle to rijamai sibawa tau lainge. Maega to rupanna yae senam, engka riaseng senam lantai, senam aerobik, na senam artistik.  Yae olahragae liwe' populer ri kalangan emmak-emmak na makkunrai, nasaba' malomo rijama, mappakarennu, na tentuna mello untuk aleta. ",sports
523,"Massapeda sala seddi olahraga paling malomo rijama na de'ma na matane' eggang ko rijamai, nasaba' mulle toni jokka-jokka na ajeta mi ma'goyang riawa. Massapeda riasengni seddi kegiatan rekreasi  ato olahraga, nayaro ripake sapeda seddi transportasi ri darat. Massapeda mancaji olahraga paling maega tau poji, tania bawang anana bahkan tomatoa. Ko massapeda ki weddingki lokka mabela, mappada ko mappakeki motoro'. Marajingki massapeda esso-esso ato ruting maega manfaatna untuk fisikta na untuk mentalta, mappada mappakejje otot, nakontrol tane'na aleta, mello untuk arota, najagai diabetesta, mello imun tubuhta, na mappano' riasenge depresi. Biasa massapeda ka ko elo'ka lokka massikola ato lokka mangaji, jaji ri lalenge lokka runtu' na lisuku pole runtu' ilmu, olahragaka.",sports
524,"Jokka mancaji olahraga paling mulle rijama, nasaba' tiap kedota elo' lokka cemme ato ma'jama ato manre pasti jokka ki. Maega tau na anggap jokka mawatang pada lokkae ri kampus, yaro engkae motoro'na, nalebbirang mammotoro', padahal makawe' mua tanrang teana jokka. Padahal jokka maega manfaatna untuk arota na lawaiki pole riasenge lasa kardiovaskular. Yae nasaba' jokka mullei na paenre denyutna arota na pajokka darata, na mappalessi aro. Pole ri ita, yaro tau ri Eropa, maega siseng jokka mi na mabela elo' na lokkai, bahkan maega area untuk pajokka. Beda siseng pole ri Indonesia, makuttu jokka, na lebbi maleme' jokkana ri bandingkan tau pole saliwenge, na mamello siseng yae jokka rijama esso-esso.",sports
525,"Ma'joget ato menari pada yaro biasae najama idol Korea mello siseng to ri accoeri ko elo'ki sehat. Menari mancaji seddi olahraga malomo rijama, de' napake ala' ato pakean tertentu, naulle hp mi ri pake mappaoni musik. Menari maega manfaatna untuk arota. Mappada hal na olahraga kardio, ko menariki, denyut arota mullei menre nasaba' aleta haruski kedo na engka koreografi tertentu riaccoeri. Tentuna yae nabantui napalancar sirkulasi darahta na oksigen lokka riyamaneng aleta. Ko mawatang ri sedding gerakanna, mulleki sappa ri YouTube carana malambat e. Setidakna, pakedoi aleta na mappuse'ni ri setiap kedona tarianta sibawa mangkalingaki musik, mancaji ni semangat na mello pappineddingta apalagi yaro musik ripojie.",sports
526,"Lari mancaji seddi olahraga paling de' na mappake ongkoso. Lari ri onrongta mancaji sala seddi opsi ko elo'ki olahraga na tea maki massu pole ri bolata, nasaba' lari mello untuk arota na doi'ta aman mui. Ko elo'ki lari ri onrongta na tea maki nakenna cedera, makkoe carana. Rimulanna, akkai jari atau na abiota massamang. Dua, akkai cedde uttu abiota gangkenna potto ta. Tellu, pakedoi aleta bagean riase'e nappaki pamaju na ri pamundur jaritta. Eppa, ko na kennai aje abiota appae, akkai aje atauta gangkenna uttu atauta mappada tanrena pottota. Ko massamangni, pamaju mundurni jarita, jari atau larimunri na jari abio maju menre. Rijamani yaro makkuling-kuling, ko elo'ki pakencangi wedding tomma. Mello siseng rijama yae 10 gangkenna 15 menit.",sports
527,"Ko bolata mattingkat, ato engka addenengna, cocok laddeki olahraga ribolata na bugar aleta. Idi' mulleki lati lessina ajeta na cardiota pole no na menre si ri addenengta, riasengni lari ato mulle to luppe. Makkoe carana, mullei luppe mappake seddi aje ato dua aje massamang, luppe mappake seddi aje mawatang jadi mappakeki dua aje ko elo'ki olahraga luppe addeneng. Nappaki tettong mangngolo ri addeneng paling mariawae. Tekuk i cedde uttutta, nappaki luppe si lokka ri addeneng selanjutna. Lanjutki gangkenna ri ase. Lainge ko elo'ki lari addeneng, cukup lariki bawang menre makkuling-kuling mappada bekka tellu ato kalima. Ato ko elo'ki luppe mappake seddi aje, mammulaki mangolo lokka ri addeneng paling riawae. Pakeki seddi aje nappa yaro aje seddita luppe lokka ri addeneng selanjutna na ajeta teppa massamang abio na atau. Mello siseng ko malebba addenengta jaji yamaneng pale' ajeta de' na maggattung. ",sports
528,"Engka seddi olahraga senam, riasenge luppe cekkeng, yae olahraga malomo siseng rijama nasaba' seddi mi gerakan ri pake na mulle ri jama manna de'gaga musik ato marekengki. Parellu maki bawang cekkeng na yaro tumit ajeta de' na kennai lantaie alias ma'jinjitki, nappani pakedoi jaritta untuk luppe menre, na haruski tegak ko luppeni matu. Pura yaro, rijamani makkuling-kuling pole rimulanna, mello siseng rijama bikka tellu pulo ri kacicengki jamai luppe cekkeng. Mullei na tunu gangkenna 100 kalorita ko sangi' ri jamai. Luppe cekkeng engka to maega manfaatna, mullei na jaga keseimbanganna aleta, najagai lessinna bukuta, na pamelloki lenturna aleta. Mariki jamai yae olahraga de' namappake ongkoso', tapi' manfaatna de' na cedde.",sports
529,"Embaki manfaatkan aje na arengki puange untuk tuo sehat na aleta bugar pole lari. Atoro'i wettuta na mebbuki jadwal lari esso-esso. Ko idi' tau maega jamangta, setidakna kaciceng siminggu lokkaki lari. Aja'na mabelae, lari bawangni kalilingi cedde bolata. Lari ato jogging maega siseng manfaatna, na de'tomma na mappake ongkoso'. Nappaki seppulo menit lari, maega ni turung puse'ta. Ko elo'ki tambah semangat, mulleki olli' wi silongta ato ri komunitasta lokka lari massama-samang. Tapi', lebbi mello ko lariki ale-aleta, nasaba' ko engka tau ri silongang maesa' cappu tenagata maccarita. Cocok ladde ko lariki na mangkalingaki musik. Mariki pamelloki niat sehat ta, na ri isseng keda sehat ta, usaha pole ri aleta tommi. ",sports
530,"Wettukku risuro mappalisu golo' ri gudang olahraga, maega kuita ala'-ala' olahraga akkero ritaro. Yaro wettue puraki mappicakka lapangan, jaji kupalisu manengi passerring, bingkung, embere', na onrong sampah. Akkero mitana golo' kasti, golo' voli, golo' basket, raket, batu malebu matane', na engka to mappada tombak matanre. Liwe' egana kero rilalengna, engka to ni akkero foto-fotona siswae pura menang lomba olahraga, sibawa guru-guru olahraga pura mappaguru ri sikolakku. Pas ku elo' massu engka seddi makalaing-laing kuita maega massusung warnana maccembulo, ala' olahraga to, maitta ku pajanengi pada kasoro', ternyata yaro riaseng matras. Ala' olahraga ripake untuk senam lantai na yoga, biasa ko ri assikola senam lantai mi ri aggurui.",sports
531,"Wettukku pertama siseng mattama ri SMA, engkai guru olahragaku mattama ri kelas e. Makkedai haruski mappake sapatu sio' ko mattama'ki matu' olahraga, yaro de'e na mappake sapatu, ripassui pole ri lapangan olahraga, na ri absen toi. Penting siseng yae massapatu na aseng, haruski engka sapatu ripake ko elo'ki olahraga, na yaropa sapatu ri sio'e wajib ripake. Alasanna sebenarna, ko mappakeki sapatu na lawai ajeta pole cedera ato masolang gellangna ajeta. Olahragani bajanna, tiwi' manengni dua sapatu, seddi sapatu lotong na seddi sapatu untuk ri pake olahraga warnana sambarang, de' mua gaga ri absen na ri addemperrang sapatuna. Mello to yae peraturanna gurue, jaji yaro sapatu lotongta de' na magatti masolang pa' de' na cocok ripake olahraga. Yae sapatu olahraga seddi ala' na olahraga, khususna olahraga lari, jaji beda toi tu sapatu ripake untuk senam aerobik.",sports
532,"Engka seddi alat olahraga pura ku elli riaseng matras, nasaba' kupoji siseng olahraga senam lantai. Matras merupakan seddi ala' olahraga parellu ri taro ribolata untuk latihan rutin. Tania bawang untuk mellona, matras weddingki nalawa pole ri tappanyunynyu, yanaro ritaroi riawata sebagai appa. Matras mello ripake untuk senam lantai na yoga, na de' na malengngo, nasaba' jari ato ajeta nakenna lantaie wedding jaji mappuse' na malengngo. Matras wedding to ripake sebagai appa ko elo'ki matinro, pole ri artina matras mappada ukkuranna kasoro' na tarebbu pole busa, spon, latex, pvc, kau-kau, yanaro ko ri itai matebbe na empuk, jaji manyameng ri pake olahraga na matinro. ",sports
533,"Ma'bulu tangkis pasti parelluki riasenge net, bulu, na raket. Raket yaro ala' untuk mappeppe golo' akkero ri tenis, bulu tangkis, ato squash. Bentukna yaro raket mappada lebuna tello na bahanna tarebbu pole nilon ma' jaring-jaring cappa'na, engka akkatenningenna. Iyya' ku poji siseng maccule bulu tangkis, tapi' duami ala' olahragana kupunnai, raket mi na bulu. Macculeka biasa sibawa daengku, de' ri mappake net, tapi tulu'mi ri betteng mallampe. Malomo mawatang yae maccule, ko engka tanaika olahraga aga ku poji pasti makkedaka bulu tangkis, meski de' ku jaago, nasaba engka dua ala' olahragana pura ku elli. Raket de' na matane' kurang pole 150 gram. Iyya ko makkatennika raket, kupakei jari atauku, ne' engka to tau jari abiona napake. ",sports
534,"Luppe tulu' ato skipping, sala seddi olahraga ritepperri cocok untuk mappatanre na mappano' tane'. Yae olahragae de'ma na masuli' alatna, parelluki bawang mappassadia getta nappa ri cacing mancaji malampe, mulleni mappada tulu', weddinge ri pake luppe-luppe. Lainge, wedding siseng ki mappake riasenge tulu' skipping ko elo'ki yaro makejje e, de' na malomo pettu. Sappa manikki bawang onrong maloange ri bolata. Mappada lego-lego, padang, ato balkon untuk jamai yae olahragae. Ko rutinki jamai, mulleki runtu' aje malessi ototna. Pole ri yamaneng sumber, yae tulu' skipping merupakang seddi ala' untuk olahraga wajib engka ri bolata, artina parelluki yae olahraga luppe tulu sangi' rijama.",sports
535,"Makkunrai rilinoe, teami ko maloppo ri ita babuana, khususna yaro de'e na mattampu na maloppo ri ita bubuana. Tabbentukna yaro babua buncit ato maloppo saba'na hormon pengaruhi yaro distribusina lemak. Lainge, masagala olahraga, stres, kurang tinro, ato maja' pola manrena mancajini lemakna maddeppungeng ri babuana. Makkokkoe engkana riaseng korset, tapi' yae de' na mello untuk aleta. Engka tomma program latihan lainge mappake ala' olahraga golo' gym, mulle mappabiccuki babuata, khususna makkunrai tania bawang mappabeccu babua na ramping tapi' mulle to engka ta'gambara otot babuata. Ko bosan ni mappake korset ato latihan konvensional lainge untuk mappabeccu babua, yae olahraga mappabeccu babua cocok ladde ri coba mappake golo' gym.",sports
536,"Golo' gym ato gym ball merupakang ala' olahraga mello untuk makkunrai, khususna ibu-ibu mattampu'e. Makkoe carana mappake golo' gym ko nappaki elo' cobai. Rimulanna palessoi yaro golo'na ri ase'na tappere. Pakeki sapatu antiselip, nappa millauki tulung tau lainge untuk balingki patudangi aleta, sambil nakatenniki pole rimunri. Seimbangkangi aleta, na ri pano' ajeta ri tappere. Malaki posisi melloe risedding nappa ri taro jarita riase'na uttu ta. Cobaki kedo lokka risamping ato maju munduru'ki. Cobaki gerakan lainge yaro ri pa'pantulki golo'na. Ko de'pa riyakin mulle jamai, malaki kadera pakkatenni. Pakeki maloang onrong ko elo'ki jamai yae olahrage, aja' ri allupai jagai kedota stabil. Salama'ki olahraga mappake golo' gym.",sports
537,"Treadmill riaseng ala' olahraga mulleki jokka na lari tanpa lecce onrong. Ri lalengna yae ala' e weddingki matoro'i gattina, belana, na mulleki misseng detak arota na kalorita tattunue. Ko elo'ki mappake treadmill parelluki dolo' lokka mapparessa ri dottoro', keda de' mua gaga gangguanna aleta. Ko de'ma mammulani missengi tombolo'-tombolo' engkae ri lalengna treadmill. Dua, pemanasanki dolo' sebelumta mulai olahraga. Tellu, padecengi gatti'na yaro treadmillta sebelumta menreki. Eppa, menre'ni riase'na, nappaki tenre'i tombolo'na untuk mammula kedo, aja' ri allupai makkatenni ri pakketenningenna. Pasadiaki wae, atoro'i kencangna sesuai kemampuanta, nappa ko purani peregangangki ato pendinginan na de' namapeddi ale-aleta. Cocok yae rijama secara rutin, ko elo'ki olahraga jokka ato lari tanpa lecce-lecce.",sports
538,"Setiap tau rilinoe pasti teami nakenna lasa, apalagi yaro lasa nasaba' makurang kedoki. Engka seddi alat olahraga cocok ripake jokka-jokka sekaligus olahraga ni, yanaro riasenge sapedai. Olahraga mulle rijama ribolata, rikalilingi cedde bolata massapeda ele' araweng. Engka seddi tomatoa lato-lato liwe'ni coana, tapi malessi empi kedo. Massapeda i ko elo'i lokka mappasa,  padahal tau maega mua doi'na untuk melli oto na macca tomma mappalari.  Yatosiro sapedana sangi' napake lokka, ko engka elo' nalokkai. Mancaji toni olahragana,  yanaro malessi empi gare kedo na aseng dottoro e, pa sangi massapedai pole romai riolo. Mariki idi' anak mudae, aja' rikala pole yae lato-latoe olahraga pole ri lolona gangkenna matoa.",sports
539,"Sama'na makkokkoe olahraga ri onrong Gym, maega toni rupa-rupanna olahragae. Pandemi covid-19 de' nalorangi massu olahraga ri gym. Weddingki olahraga ri bolata na tette sehat aleta,  daripada ritajengi paja coronae. Mulleki mebbu gym ri bolata mappake yae ala'-ala' olahragae.  Engka riaseng dumbbell,  cocok untuk idi' elo' e latih otot jarita.  Ko idi' pecinta yoga ato senam lantai,  cocok ki pasadia to ri bolata riasenge matras. Paling masempoe yaro riasenge olahraga skipping, tulu' skipping wedding ri elli ato mulle mappake getta pura cacing. Apalagi ko idi' elo'e jokka-jokka ato lari na teami lecce onrong, parellu ki riasenge treadmill.  Mulle to ko idi' tau elo' e mappabiccu babua, pakeki golo' gym. Mariki sehat,  olahraga ri bolata pakei saisa' ala'-ala' olahraga, sehatki mappada na malessiki gangketta matoa. Aja' ri mancaji tau jompo, na malolo empa umuru'ta. ",sports
540,"Esso aseneng ko pura upacara taue, yanaro esso olahragaku ri SMP. Mappasulle bajuki ko purai upacara nappa lokka ri lapangan munrina kelas e. Akkero risuroni mala golo' voli, masing-masing ta' seddie golo' dua tau macculei. Rimulanna risuroki sibawa guru olahraga latihan passing purata na areng contoh. Nappani mala penilian purana yaro, nappaki lanjut riasenge ma'guru servis. Akkoe riarengki bekka lima kesempatan palaloi yaro net. Malani nilai, engka empa wettu seddi jang, ri pakei yaro wettue praktekkan manengi purae ri aggurui cilalona, tappa tiba-tiba engka golo' lokka ri onrongku, maga na kenna ulu'ku. Mappake apoka jilbab pute, jaji maddekke kero sikola' mabbentuk golo' ri jilbabku. ",sports
541,"Jokka santai seddi olahraga sangi' rijama wettukku SMA. Akkoe ko esso Sabtu, maddeppungeng manengni ri lapangange sibawa sikelasta, nappaki pemanasan sebelum jokka na de' na mapeddi ale-aleta. Mulaini jokka pole ri kelas seddi nappa kelas tellu. Ri kelilingi yaro kompleks ri seddena assikolangku, maega kero lorong-lorong. Jokkaki paling maitta dua pulo menit, lettu'ni matu riolona sikolae, langsung bawangmi mattama. Ko lettu'ni, yanaro wettu istrahat, nasaba' pura yaro engka seddi aggurung mattama nappaki lisu. Makkokkoe kuita masagalani tau mappake baju olahraga ko Sabtui, jaji yaro ri assikolangku de' tona na engka lokka olahraga jokka sipungenna ma'baju pramuka taue ko esso Sabtu. Padahal mello siseng yaro biasa, jokka-jokka maega siassikolang pennoi lalengna kompleks.",sports
542,"Engka seddi olahraga nappa kuisseng wettukku SMA, yae olahragae kacicengmi ri pagguruang, yanaro riaseng rempe' lembing. Rempe' lembing merupakang sala seddi olahraga ri laleng atletik na haruspi taue marippe, na malessi ma'rempe'. Alat ripake mappada tombak, yaro riasenge lembing, bentukna mabiccu na maringeng. Gaya ma'rempe lembing engka tellu, engka riaseng gaya Firlandia, gaya Amerika, na gaya passipi'. Teknik dasarna rempe' lembing yaro ko ma'rempe'ki, bahu atauta ri rui' na yaro jaritta marrempe kencang loriase riolo. Ku ingngerrang siseng koe, ko puraki pasti ma'rempe' elo'ki lari lokka malai lembingta nasaba' engka riaseng refleks. Aja' lalo dolo ri lari malai, bahaya ko engka empa tau ri munrita ma'rempe', na yaro cappa'na lembinge matareng to, nasaba' maddekkei ri tanae ko ma'rempe'ki pole mabela, yanaro nappa berhasilki rempe'ta ko maddinco'ni cappa'na.",sports
543,"Tolak peluru, sala seddi olahraga paling masagala ri jama, tapi' siningku massikola SD, SMP, na SMA puraka kaciceng cobai yae tolak peluru. Tolak peluru seddi olahraga mappake alat' malebu pada batu na liwe' tane'na. Tolak peluru seddi olahraga ma'tolak mappake tenaga supaya runtu'ki jarak tolakan mabela. Yae golo' logam ri akka mappake seddi jari, nappaki tolak i ato ri sorongi na yaro tane'na beda-beda seddie golo'. Bateta nilai yae tolak peluru pole ri jarakna yaro pa'rempe' sibawa golo' ato peluruna. Ko mabelai teppa yaro golo'e, maka mello ato semakin maega to ri runtu' poin. Mappada sedding elo' polo jarie ko riakka'ni yaro peluruna, liwe' tane na seddimi jari mulle ma'rempe. Tane'na yae golo'e engka 3 kg, 4 kg, 5 kg, na 7 kg lebbi. Beda-beda ko ruane, makkunrai, na umuru'na senior ato junior.",sports
544,"Tiap-tiap sebelumta olahraga, guru ri assikolange pasti nasuroki pemanasan supaya de' ri cedera. Engka menarik pole guruku, tania bawang pemanasan ri jama, tapi ma'doa tokki sebelumta olahraga. Parelluki na aseng salama' ko olahragaki. Ne' magai ro ko puraki lari bekka seppulo, peddi maneng ale-aleta na pura muki pemanasan sebelumnta lari. Menurutku iyya', mulle jaji nasaba' idi' tau masagalae olahraga takkini ale-aleta, jaji ko lariki na maladde bateta lari peddi maneng ale-aleta bajangna. Mulle to idi' tau de' ri cemme ko araweng lisuta pole olahraga, na yaro ko cemmeki mulle jaji de' na peddi ale-aleta, nasaba' messu manengi wettuta cemme yaro papeddiki aleta. Mawatangki mateppe, tapi' yae wajib rijama cemme ko puraki olahraga na macakka aleta.",sports
545,"Basket merupakang olahraga nomoro' seddi paling maega poji ri sikolange. De' ri isseng magai ro ko makkedaki basket, marennuki na banggaki seddi ko engka tanaiki olahraga ri poji. Basket olahraga kutajeng wettukku massikola, tapi' nappaka runtu olahraga basket ri SMA. Padahal berharapka ri SMP ato SD engka toni, na yaro ri SMA ku pi nappa engka riasenge basket. Mulle jaji yaro basket, mawatang riebbukang onrongna, na engka topa jaringna harus ri pasang wali-wali. Mello siseng ri ita ko ruane maccule basket, apalagi yaro mattama' ekskul basket yamaneng ruane matanre alena. Seru siseng ri ita ko mattandingni, yaro mulle ma' cetak tellu skor, paling majago. Malomo mawatang yae basket, meski engka tau kaciceng ma'guru langsung paham, tapi' ko iyya pribadi de' ku ulle, meski kuaseng ku poji ladde.",sports
546,"Lompat jauh ato luppe mabela merupakang sala seddi jenis olahraga atletik. Luppe mabela artina luppeki mabela siseng lokka kero ri sasaranta. Engka eppa teknik rilalengna luppe mabela rimulanna lari, akkalejjakeng, luttu, na teppa kero ri sasaranta mabelae. Aleta haruski sejajar sibawa yaro ri luppekie. Cara jamai awalanna luppe mabela, makkoe. Seddi, haruski makkita loriolo. Dua, seddi ajeta riolo mulle abio ato atau na jaringta engkai ri samping. Tellu, sadiani lari lokka ri onrong luppe'ta, lariki makencan. Eppa, aja' ri robai ajeta ko larini matu, supaya mello luppe ta na mabelaki teppa. Engka biasa akkalejjakeng, ri allejja sebelumta luppe, yaro haruski pakencangi larita na mabela to luppe'ta. Yae olahraga luppe mabelae parellui malessi, magatti, na tau maccae mala gaya ko luttu'ni na mabela teppa ajena.",sports
547,"Tenis meja ato pingpong riasengni olahraga mappeppe bola ringeng ato pimpong riase'na meja mappake raket riasenge bet. Ri seddie tenis meja, mappake dua ato eppa paccule, na acculengna engka pa'batasna net. Makkoe carana maccule tenis meja yaro acculeng tunggal, ato duami taunna. Seddi, ko engka bola mate maka yaro seddi poin na. Dua, pa'servisna ri sambei ko narapi'si kelipatan dua poin na. Tellu, pa'servisna bebaski tega elo' natuju ko naserviski golo' pingpongna. Eppa, yaro acculenge ato set ri pajai nakko pacculena narapi 11 poinna, na menangi ko bekka tellu ato eppai menang ta' seddie acculeng. Lima, ko mappadai poinna paccule ato riaseng seri, ripajaini tenis mejae ko engkana selisihna dua, mappada 15-13, 18-16.",sports
548,"Ri lalengna seddi sikola pasti engka seddi olahraga na kuasai, artina yaro olahraga sangi' na accoeki lomba sikolata na menangi. Idi' tau makurange paddissengetta ri aggurunge, parelluki riaseng mancaji siswa berprestasi mulleki sappa olahraga aga cocok ri aleta. Wettukku SMP, maega silongku nalori de' na maccoe magguru nasaba' haruski latihan, untuk lomba tingkat kabupaten. Yaro maneng maccoe'i riasenge olahraga voli, jaji ess-esso na latihan. Makkunrai ato ruane, iga engka potensina ko ri wettu olahraga pasti ri suroi maccoe' lomba ri guru olahragae. Jaji akkoe alena runtu'i nilai mello pole ri gurue manna de' na maccoe maega pilajarang, ko menangi mello to asengna sikolatta. Selain sehatki olahraga, mello topa nilai na asetta ri sikolae. ",sports
549,"Ekskul paling mello ri assikolange riasengni taekwondo. Taekwondo seddi-seddina ekskul sangi' engka perlombaanna taung-taung, na engka to menre tingkatna taung-taung. Yae ekskul e mello siseng ri accoeri, nasaba' de' na ganggui wettu aggurung ri assikolatta. Akkero ri SMA ku, ekskul taekwondo latihan ri esso Sabtu araweng na esso Minggu ele'. Tiap pemanasan haruski lari dolo, nappa ko latihanni mello siseng ri ita, masumange mani riangkalinga maggora. Mariki mattama taekwondo, ekskul maegae na sumbang piala, ekskul paling marajing latihan, melloe aggurunna tania bawang fisik tapi engka to etika ri lalengna, na siapa tau idi' selanjutna mancaji siswa massumbang piala lokka ri assikolatta.",sports
550,"Narapi'ni trisemester akhir mattampu' anak kaduana Diana, lokkai jokka-jokka ko subui. Wettunna anak pertamana mawatangi nasedding mimmana', nasaba' masagalai lokka jokka olahraga. Yaro wettue ri kirimki lokka ri rumah sakit mabelae. Makkokkoe jokka-jokkani ko subui sibawa lakkainna. Mello yae jokka ko ele', makurang empi oto lalo, jaji oksigen mattama'e ri aleta makessing to lokka ri plasentana anak lolo rilaleng babuata. Oksigen yaro ri iro'e langsungi lokka ri plasentana anak loloe, jaji yaro mello tuona janinta na najagai rahimta. Ko jokkaki, sirkulasi darata lokka ri janin mello. Tania bawang yaro, ko marajingki jokka, malomo tabbukka paminnakangna taue na ototna emmakna. Rutinki olahraga ko mattampu mello untuk aroe, mappada 30-60 menit. Yanaro Diana na harap malomoni memmana yae anak kaduana. ",sports
551,"Manfaatna massikola liwe' narasakanna wa' Muhe ri wettu toana. Wa' Muhe masagala mammotoro ato ri ita mangoto, sapedami sangi' napake lokka mappasa na sebagai toni olahragana. Mita manengi silongna mappadae umuru'na de' namulle jokka pada biasae, monromi matinro ribolana ri parutusu' ri anakna, na alena lokka empi jokka-jokka ri pasa'e ko engka elo' na elli. Manfaat sebenarna olahragae maega, mappada malessi ale-aleta, nakontrol tane' aleta, mamello arota, mappano' risiko depresi, sibawa na mapamello imunna aleta,  jaji masagalaki nakenna lasa. Yaro wa' muhe' seddimi lasana yae ri umuru'na 80 na taung, yamiro matanna bawang maja' purani ri operasi katarak.  Yanaro manfaatna na sedding massapeda, nasaba yae de' tona gaga najama, jaji yanaro napake mappaturung puse'. ",sports
552,"Mattampu' merupakang sala seddi hal mulle nalaloi yamaneng emmak e, yoga mancaji olahraga cocok untuk tau mattampu na malessi na mello fleksibilitas alena. Rilaleng gerakanna yoga maega to rupanna, yaro mello untuk pernafasanna tau mattampu', gangkenna memmana na masennang na malomo matu. Selain yaro, maega manfaatna yoga untuk tau mattampu', mappada napalancara'i sirkulasi darana, napamelloki bentuk alena, najagai kualitas tinrona, mappakurang stres na tau' khusuna matau' memmana, nakurangi darekena tau mattampu' pada peddi alekku, sesak nafas, peddi ulu, matekko, na cakkoa. Lainge, nakurangi risiko terjadi riasenge komplikasi, mappada prematur anakna ko lahirki maringeng yaro anak loloe, na yae yoa wedding to mappano' tekanan darah.",sports
553,"Senam lantai ialah sala seddi olahraga wedding rijama ribolae. Yae olahragae maega kedo rilalengna, mappada ta'gulung, luppe, na lainge riase'na matras. Maega manfaatna senam lantai, apalagi ko sangi rijamai. Mappada na lawai aleta pole nakenna ri maega rupanna lasa pada asma, kanker, obesitas, lasa aro, na diabetes, apalagi mello untuk lawaiki nakenna osteoporosis yaro malemma bukue. Napamelloki fleksibilitasna aleta, artina yaro otot ta masagalai mulle nakenna cedera. Mamello topa konsentrasita, rilalengna jamai yae senam lantai parelluki riasenge fokus na de' nakennaki cedera, apalagi untuk paringerrangta ta' latih to. Yae senam lantai mappelessi to, engka keseimbangan, na makurang risedding mangngilu ri ale-aleta. Mello gaya tuota, yaro tau nalorie senam mello pasti gaya tuona, sehat mental na fisikta. ",sports
554,"Sala seddi olahraga paling maega manfaatna ri linoe pole ri Harvard Health Publishing ri taung 2021, riasengni lange. Lange cocok ri jama untuk yamaneng umuru'. Lange mancaji olahraga paling sempurna, nasaba' ri pakedo maneng ototna aleta, mello untuk detakna arota na napalenynye sarana otak ta. Lange seharusna mancaji olahraga mulle najama yamaneng tau monroe ri wiring tasi eto engka salo' ri sedde bolana. Tapi' yae de' naberlaku untuk iyya tau de' e na misseng lange, meski kupoji siseng lokka ri salo'e lange batu. Lange batu yaro makkatenniki ri batue, nappa ajeta mi kampa'-kampa' rimunri. Indonesia maega salo'na, maloang tasi'na, jaji ko idi' tau tertarik na elo'ki ma'guru lange olahraga paling sempurna ri linoe wedding laddeki praktekkan langsungi, lebbi mello ri kollange ki langsung, yaro waena de' na kedo-kedo. ",sports
555,"Olahraga akka' tane' mancaji sala seddi olahraga paling cocok untuk olahraga jari. Tania bawang yaro, yae olahragae parellui kekuatan jaritta na mello hasilna olahragata. Maega manfaatna ko rajingki jamai yae olahragae, mappada mappano' tane' ale, mappalessi buku na mancajini optimal, na mello alena na ototna. Mulleki jamai yae olahragae ri bolata mappake dumbell. Makkero malessi matu alekke'ta, bisep, na trisepta. Maegani ri balu' dumbell makkokkoe, mulleni taue mabbentuk otot jarinna ri bolana tommi, tanpa harus lokka ri gym latih otot jarinna. Akka tane' mancaji toni olahraga mulle rijama ribolae, apalagi alatna malomo mua ri runtu ri toko online. Lima pole seppulo ruane silongku engka maneng dumbell ri bolana.",sports
556,"Push up mancaji seddi olahraga senam lantai untuk latih alessingenna jarita, mello siseng untuk ruane elo'e malebba alekke'na. Yae olahragae mello untuk latih otot jari gangkenna alekke'ta. Mappammulaki posisikan yaro dua jarita maluru' na mattumpu'ki ri jarita, yaro jarita ri pallebba gangkenna mallebba sippada salangkata. Dua, yaro ajeta ri paluru'i na marape'i, na yaro ajeta ta'tempele' ri lantai. Tellu, nappaki mulai kedo leppei sikku'ta gangkenna yaro aleta bagian ri ase'ta mulle no' na menre. Eppa, pano'i aleta gangkenna na kenna lantai, na ri akka si menre gangkenna tegak aleta mallampe, jari aje rape' ri munri wali-wali, na jarita luru', pada lebbana alekke'ta.",sports
557,"Seni bela diri  pole ri Tiongkok, riaseng Tai Chi, mancaji olahraga paling mamello nasaba' gabungi yaro kedo na relaksasi. Makkoe carana jamai olahraga Tai Chi. Seddi engka ri aseng posisi mulanna, tettongki luru', ribukka ajeta malebba mappada salangkata, na yaro jarita engkai ri pinggulta, nappaki putara'i ulutta lokka ri atau na abio kadua, putara'si paineng katellu, manyawaki na tarakka cedde salangkata, nappa ri passu nyawata mappake timu.Dua, riasengni ripamala' jarita, riakkai dua jarita mappada tanrena babuata, ri pakedo-kedo jarita, sambilki manyawa. Tellu engka kedo dua purnama, yae ri pakedo dua jarita ri samping, lariolo na lodimunri. Eppa, yaro riakka dua jarita mappada tanrena arota, nappa yaro pale' jarita mangngolo no', pada sayapna manu'e. Hampir yamaneng yae gerakanna Tai Chi haruski mamello bateta manynyawa.",sports
558,"Hampir yamaneng taue wajibki ma'jama riasenge olahraga, nasaba' olahraga sala seddi kedo parellu najama taue na de' na malomo nakenna lasa', pa' malemma kekebalan alena. Sala seddi olahraga paling favoritna taue yanaro riaseng bulu tangkis ato badminton. Olahraga bulu tangkis manfaatna mulleki na baling tunu kalori rilalengna aleta 450 kalori ko rijamai si jang. Tania bawang yaro,  yae olahragae mullei napaenre koordinasina aleta na nalatih keseimbanganna aleta. Bulu tangkis mulle toi na kencangka ototna aleta, tania bawang jari yaro ripake mappeppe bulu na makkatenni raket, tapi' yaro aga ajeta melessi ototna, nasaba' rilaleng ajjamangna yae olahragae parellui riasenge lari na kedo.",sports
559,"Seddi olahraga mullei najama yamaneng taue, manna siaga umuru'na. Tania bawang yaro yae olahragae wedding rijama ri laleng bola, saliweng bola, ato bahkan ri onrong Gym. Maega siseng manfaatna yae olahraga skipping, mappada melloi aleta, natunu kalorita, melloi arota, na mulle toi na patebbe buku-bukunna aleta. Yae olahraga paling masempo, na manfaatna masuli' ladde, apalagi ko rijamai esso-esso, maega siseng manfaat wedding ri runtu. Selain maega manfaatna, yae olahragae mulle rijama tanpa harus mannessa wettunna. De' to na parellu tulu' skipping, tapi' mulleki mappake getta pura ri cacing untuk rijama yae olahragae. Embaki olahraga skipping, na maega ri runtu manfaat apalagi ko elo'ki sehat, na terhindar pole riasenge nakenna lasa. ",sports
560,"Wettuku biccu engka hp na bapakku, tapi' makkokkoe alena tosi de' gaga hp na. Hp na bapakku biasa riasengni hp Nokia, yaro hp ri pesse-pesse mulle ma telepon na ma sms bawang. Bapakku mappake hp khususna yaro wettue untuk hubungi yaro pinggawa manu'na ko panengi ato engka pabbura na parellu untuk manu' potongna. Na isseng tomma lokka melli pulsa, ma sms, na matelepon yaro wettue, bahkan emmakku de' siseng na isseng ma hp jaji bapakku mi mappake hp. Pajani ma hp wettunna paja to ma piara manu', jaji yaro hp na monromi ri bolae na biasa kupakeni maccule-cule ula'. Mello sisengni sedding maccule ula' ri hp, meski lampuna yaro hp Nokia e maridi empa, ne' mello to pa de' namalomo kennaki riasenge radiasi.",technology
561,"Mappake hp Blackberry mancaji ni tau paling maegae doi'na yaro romai wettue. Khususna hp layar sentuh na engka topa pa pesse-pesse ato keyboard riawana. Mariana mancaji tau pertama mappake hp Blackberry kero ri assikolangna, de' na maitta mappake maneng toni silongna riasenge Blackberry. Yae Blackberry paling mello ni ri ita hasil poto kamerana yaro wettue, jaji ko engka na silongna pura melli Blackberry baru, akkosi ro ma poto-poto maneng sibawa silongna. Na kirim ki liwe' BBM yaro potona, nasaba' akkero  ri Blackberry engka aplikasi khususna ma kirim pesan mappake internet riasenge BBM, biasaki mangkalingai riasenge 'ping!'. Maega sisengni poto riolona Mariana na taro ri hp na, apalagi ri sajingna alenami engka, jaji ko elo'i ma poto pasti Mariana lokka nasappa.",technology
562,"Iphone merupakang salah satu ponsel liwe' terkenal, pole ri mulanna gangkenna makkokkoe. Iphone pertama kali na perkenalkan Steve Jobs ri taung 2007, yaro ko elo'ki mangkalinga musik, ma poto, na ma bicara sibawa tau lainge talipong na pesan mulleni mappake riasenge hp, yaro na aseng wettunna na perkenalkan riasenge Iphone. Iphone maega poji, tiap tau mappunnae hp Iphone mulle ni riaseng tau maega doi'na nasaba' soli'na yae hp ribanding hp merek lain. Iphone engka gambara' apple ri munrina, yanaro perusahaanna. Meskipun Iphone de' na mulle mattahang maitta ri banding hp lainge, na yaro onrongna maiccu, maega empa tau pakei, ato bahkan yamaneng tau makurang ato masagena ma lomba-lombai melli riasenge hp Iphone, tania ni hp na tau sultan. Mappunnai Iphone wedding ni ri pake ma poto mello, na yaro ko engka Iphone ta bangga toi ri sedding aleta. ",technology
563,"Tau rioloe anak sikolae, selain Facebook pasti engka maneng akun BBM na. BBM sala seddi aplikasi engkae ri hp Blackberry. Blackberry merupakang sala seddi hp seluler mulle ma kirim e-mail, ma talipong, sms, maccule-cule ri internet, na lainge. Yae sala seddi hp cukup canggih yaro wettue apalagi untuk parellu fashion na taue. Mulle ma poto-poto na mello topa kamerana ri banding yamaneng hp engka pesse-pesse na lainge. Blackberry elo' mappada Iphone makkokkoe, maega tau mappake Blacberry yaro maega-egae cedde doi'na. Hp Blackberry pole ri perusahaan Blacberry LTD na mattama ko ri Indonesia ri taung 2004 na maega anana' ri Indonesia poji. ",technology
564,"Talipong mammula mattama' ri Indonesia ri taung 1985, akkero yaro hp ripakemi bawang mattalipong. Ko ri linoe talipong pertama engka ri taung 1973, jaji parellui 12 taung nappa narapi Indonesia. Makkokkoe beda sisengni yaro hp pole yaro rimulanna jaji. Jaringanna tania ni 1G, makkokkoe 4G na 5G ni. Biasa ro mai tiap-tiap bola ta seddi mi talipongna, ne' makkokkoe maega sisengni hp ri seddie bola, bahkan tiap tau ri bolae engka manengni hp na, na yaro ta seddie tau mulle jaji dua hp na katenni. Maccoe ri perkembanganna teknologi, hp maegani mulle na jama pada na asenge Steve Jobs rimulanna na luncurkan Apple, hp mullei mattalipong, ma kirim pesan, na mangkalinga lagu ri seddimi ala' komunikasi ri pake. Majui matterru hp, na makkokkoe yamaneng jama-jamang hp mi bawang ri parellu na pura, pada urusan makkamaja' barang.",technology
565,"Setiap hal baru engka ri linoe, pasti engka ja' na mello na. Pada ni makkokkoe mellona hp na canggina mulle ri pake magguru, ma'jama, mangurusu' doi ri bank, makkamaja' barang, mappesan tiket, na lainge. Ko ja'na de' na kala maega mappada nakennaki lasa, malomoki buta, engkana tau maja'sipa natipuki lewa' hp, maega tontonan ja' mulle natiru ananak e, khususna yae baru-barue tellu anak 8 taung na lagai anak TK hp ni pasti yae saba'na, pa' tegai mita makkero ko tania hp. Parellu sisengni hati-hati ri jagai anakta pole yae hp, atoro'i culena ko elo'i maccule hp. Maega mua manfaatna mulle ri pagguruangi anana'e, aja'na ri lampa'i maccule-cule mabbukka sambarang na mita hal de'pa na rapi'i umuru'na. ",technology
566,"HP mancaji kebutuhan dasar ri era digital makkokkoe. Ko engka hp, mulleki pakei untuk jama manengi jamangta ato aktivitas lainge. Setiap tau pasti engka masana elo' nasedding sambei hp ittana lokka ri hp baruna. Melli hp baru alangkah mello'na ko ri issengi hp aga ri eloki. Yae parellu siseng supaya de' ri sala elli na menyesal matu' ko de' napada ri elokie, makkoe carana untuk hindari yaro ko melliki hp baru. Seddi, ko elo'ki melli hp gaming perhatikangi prosesorna, melloe prosesor na maloppo RAM na de' na malelle hp ta ri pake ma'game. Dua, ko hobita fotografi, sappaki hp yaro mello'e kualitas kamerana. Tellu, pastikangi maloang onrong penyimpananna hp ta supaya mulle download maega aplikasi na mattaro dokumen. Eppa, pileki hp yaro melloe desainna ko elo'ki tampil magemmara'. Lima, perhatikang toi riasenge fitur engkae rilaleng hp supaya weddingki nadukung produktivitasta, mappada engka pa'rekam layarna ato engka mode ma'jama na matinrona, ato lainge.",technology
567,"Ri era digital ma'tiwi' maega dampak positif lokka ri abiasangta, termasuk ko mabbalanca, tegani engka riaseng toko online na marketplace liwa'ni lomona ko elo'ki melli riasenge seddi barang. De'na ri parellu messu pole bolata na monromi tudang, maka yaro barang ri ellie engka ri antarakangki lokka ri alamat ta. Malomo, praktis, na efisien siseng. Melli hp online mancaji sala seddina, canggina teknologie maega toni tau ma'padongo'-dongo'. Makkoe carana melli hp ri toko online na de' ri kennaki tipu. Seddi, issengi iga pabbalu'na, lebbi mello melliki ri toko engkae centang cella'na (toko resmi). Dua, aja' ri matau' makkutana. Tellu, bandingkangi fitur na sibawa hargana. Eppa, cek ki asadiangeng barangna sibawa deskripsi hp na. Lima, mappakeki ala' aju' ko elo'ni ri kirim supaya amangi hp ta lettu matu. Terakhir, paling aman yaro proteksi barangta pole riasenge tallolang, supaya ko de'i lettu mullei rewe' doi'ta. ",technology
568,"Canggina teknologi makkokkoe, maegani tau lebbi napile mabbalanca online daripada offline. Manna barang eletronik lebbi napilei melli hp online, padahal maega siseng risikona melli hp online. Maega tau nakenna tipu pole toko ato kurir nasaba' melli hp online. Berharap toni hatina lettu hp na, ternyata lettu dos lise'na kosong ato sampah. Iga tau de' na mapeddi atingna, elo'ki ri sedding kerra. Tapi' ko ri pikkiri'i idi' metto salah, mateppe melli ri yaro tokoe. Lainge, melli hp online lettu hp yaro maja'e, ato engka reppa'na. Elo' ri parewe' lokka ri tokona, mawatang siseng prosedurna. Jaji akkoe, lebbi mello ko lokkaki melli agaga offline, apalagi ko engka mua wettu kosongta, na makawe' mua pabbalu'e pole ri onrongta. Ko melli offline ki, mulleki katenni memengi, paressai agaga rilaleng hp fiturna. Marini melli hp offline.",technology
569,"Tiap anana' SD, engka manengni Hp na. Apalagi wettuna corona, anana' sikola ri haruskan maneng massikola online. Tentuna tomatoanna, terpaksa na elliang maneng ana'na hp untuk adecengeng massikolana, meski yaro dampak ja'na lebbi maega daripada mello'na. Maega anana' sambarang nabukka na aggurui pole ri hp, kecanduan hp, TikTok, na engka tona maccule permainan matterru. Yae ri pajana taue massikola online, mello sisengni na alang hp na anakna yaro tiap tomatoae. Ato ko elo' i na papakean hp anakna, batasi yaro hp na. Itai aga bawang nabukka anakta ri hp na ko de' ri itai, ebbukangi jadwal maccule hp. Hp memeng maega mello'na ko ri pakei madeceng, tapi' de' to cau' egai yaro riasenge ja'na. Mariki pakurangi maccule hp na anakta.",technology
570,"Wettunna corona, Mila lokka na sambei laptopna ri Computer City. Masolangi laptopna daengna narencana elo'i melli lainge nasaba' de'na na ulle pakei ma'jama tugas, padahal maega tugasna mappake laptop. Akkero lokkai sibawa silongna, lettui kero mai tette seppulo. Mattama'ni makkita-kita laptop mello, engka tona ritawarkangi laptop baru tapi' de' na genne doi'na manna na abbereang yaro laptop solangna. Maittai massappa tegae mello, lokkani kero ri paling maegae tau lokkai, akko toniro narencana melli. Naparessa manengi aga-aganna yaro laptop e, na mello mua. Na abbereangni yaro laptop solangna, hargana dua ratu' bawang, nappai lokka mala doi ri atm mabelae, lisuni na waja'. Lettu'na kero na palecce si berkas yamaneng engkae ri laptopna, lisuni ribolana. Langsung marajing jamai tugasna pa' engkana laptop bekas mello pura na elli.",technology
571,"Melli laptop bekas memeng makalaing-laing, tapi' yaro wettue parellu siseng Mila laptop untuk jamai yamaneng tugasna. Dua taung ittana napake yaro laptop bekasna, bekka dua toni na sambei keyboard, nappa speakerna masolang topa. Pas na yaro dua esso terakhir elo' na kumpulu' tugas akhirna, mate totalki laptopna ri wennie. Lokkai ele'na minreng cas laptopna silongna dua, na tea maneng mattama. Yaro arawengna lokkani ri pa servis laptop, tapi' na aseng malai wettu siuleng ko mappadecengi laptop, jaji na alai lisu laptopna Mila. Pusing sisengi na sedding, na lokkani melli laptop ri ceddena yaro pa servis e, melli ni kero laptop baru. Beda merek na pada laptopna yaro masolange, meski de' siseng gaga doi'na monrona, marennu mui mulle jamai tugas akhirna.",technology
572,"Acer Aspire Vero mancaji seddi laptop mello untuk linoe, tarebbu pole plastik  PCR na 30 persen rangkana na 50 persen ko keycap. Yae inovasina laptop e mullei nakurangi emisi karbon dioksida (CO2) sekitar 21 persen ribandingkan laptop tarebbu pole plastik padae ukkuranna. Tania bawang yaro, onrongna yae laptop e tarebbu pole 85 bahan mulle ri ebbu paineng. Paling melloe, kemasan na bobbo petunjukna ri uki wi na ri arengi warna mappake tinta tarebbu pole ri kadalle. Bedana yae Acer Aspire Vero na laptop lainge, mulle ri pinedding ko ribukkai yae laptop e. Biasana laptop e engka ri paddekkeki stiker informasi na spesifikasina, tapi yae laptop Acer Aspire Vero informasina ri ebbu mappake metode emboss. Tania bawang yaro, keyboardna liwe' mello'na, urufu' E na R ri pasang tabbale'i jaji ribacani 3R yaro riasenge reduce, reuse, na recycle. ",technology
573,"Laptop HP Pavilion merupakang sala seddi seri laptop pole HP yaro ri issenge sebagai laptop melloe desainna, maringeng, modern, na maega fungsina. Yae laptop e liwe' ri rekomendasikanna saking cocokna ri pake esso-esso. Laptop HP maloang layarna pada laptop biasae 14 inci na resolusi layarna full HD 1920 1080 piksel yaro paling melloe tappana. Keyboardna laptop HP, ri ebbu manengi engkae lampuna, jaji cocok untuk ripake manna makurang cahaya ato ri mapettange onrongta. Laptop HP Pavilion 14-EC0013AU RAM na liwe' loppo, yaro 16 gb, makencang siseng ko ri pakei na maloang to onrongna jaji maega aplikasi mulle ri pasang to. Apalagi attarong file na 512 gb SSD, leluasa ki pakei yae onrong mediana laptop e. Hargana yae laptop HP liwe' suli'na pa' mello maneng spesifikasina, khususna RAM na jaji hargana seppulo juta lebbi ta seddie laptop.",technology
574,"Laptop mancaji sala seddi ala' aggurungna siswa.  Saking egana rupanna laptop makkokkoe,  hampir yamaneng rupanna laptop cocok untuk ripake magguru.  Engka ukkuran RAM na 2 gb, engka 4 gb, engka 8 gb, na engka to 16 gb. Tiap-tiap ukkuran paling mellona na yaro tona masuli' e. Mappada laptop asus 16 gb ram na, hargana 17 juta,  beda siseng pole yaro ri laptop 2 gb mi ram na hargana 3.5 juta. Paling cocok e napake yaro siswae,  elo' to ri pappada parellu na yaro tau elo'e pakei. Misalna ko elo'mi ri pake magguru biasa yamua ro ukkuran 2 na 4 gb cocok siseng ni, tapi ko yaro elo' ripake magguru coding cocok to ko yaro matanre ram na, minimal 4 gb. Iyya' magguru na ma coding ku pake yaro 4 gb, lancar siseng mua, na maitta tomma ri pake nappa cappu cas na. ",technology
575,"Sebagai pangngajara' harus toi engka laptop nakatenni. Laptop napake mappaguru,  mebbu aggurung, na jama manengi tugasna. Tiwi' lokka ri assikolae laptop nappa ri tiwi' si lisu, marompa siseng apalagi yaro matane'. Mebbui materi ri bolana, matu' na pagguruangni muridna ri sikolae,  cocok siseng ko laptop napake gurue yaro maringenge. Engka laptop tane'na makurang pole ri 2 kg na mello siseng tomma ri pake ko mappaguru. Daripada tiwi' laptop tane' esso-esso ato  ri taroi laptopta ri sikolae, engka matu' tallolang ato engka parelluta ribolae, na de' ri tiwi' i lisu. Laptop memeng makkiguna,  apalagi yaro gurue na siswae. Ko ri tiwi' esso-esso, menurutku lebbi mello ko ripake yaro makurange tane'na, na de'na ri mattase' loppo lokka ri sikolatta. ",technology
576,"Lokka melli laptop baru malomo mawatang, apalagi ko idi' makurange dana ta. Makkoe hal parellu ri perhatikan ko elo'ki melli laptop baru. Seddi, perhatikangi CPU na, yae paling penting nasaba' ri asengi otakna laptop, ko matanre angka na matanre to tu hargana. Dua, paressai sistem operasi aga napake, nasaba' tiap sistem operasi beda-beda cara pakena. Tellu, paressai onrong attarona RAM na HDD ato SSD, ko elo'ki maloang ato maloppoe pasadia ki doi' maega, tapi' pasti mello siseng ripake yaro laptop maloange onrongna. Eppa, baterai na issengi keda siaga ittana mulle tahang ko pura ri cas. Lima, keyboard mallua e ato de' parellu to. Enneng, cek toi kamerana, apalagi ko idi' elo' pakei magguru online parelluki kamera laptop macakkae. Tentuna yamaneng yae ri pasessa sesuai sibawa aga ri eloki na ri parellu.",technology
577,"Tiap masolang laptop ta, pasti makkutanaki magai ro laptopna silongta mello empi lainge na idi' masolangi, padahal idi' punnata baru empa. Makkoe batena jagai laptopta, supaya de' na magatti masolang. Seddi, rajingki cakkaki pole bubbung laptopta. Dua, mappakeki anti virus, parellu siseng yae untuk hardwarena, nasaba' ko maega virusna maesa masolang ri lalengna. Tellu, aja' ri mattaro aga-aga matane' ri ase'na laptopta, puraka biasa sangi' mattaro bobbo ri ase'na, maga na engka garis lotong ri LCD na. Eppa, aja' ri taroi ri ase'na kasoro', maega bubbung mulle tamaki laptopta na yaro pellae messu pole ri laptop. Lima, aja' ri pakennai benda cair laptopta, mullei masolang. Enneng, ko engka na solangna laptopta, aja' ri coba padecengi ale-aleta mappada ri bongkara'i, tamba masolang ammai matu.",technology
578,"Laptop parellu untuk yamaneng taue, mulle ripake majjama, magguru, manontong, na maccule game wedding siseng. Laptop maega toni rupanna, apalagi engka tona riaseng laptop gaming yaro laptop cocok e untuk maccule game. Ko idi' elo'e pakei magguru ato ma'jama maega mua rupanna laptop cocok untuk aleta, idi' mani mappile tegae cocok. Melli laloki laptop yaro barue, aja' ri melli yaro riasenge laptop bekas, melliki yaro nappa timpa'e pole dos na. Maega siseng makkokkoe tau balu'i laptopna nasaba' masolangi, ato parellu doi' magatti. Meskipung ko ri itai mello mua yaro laptop e, de' ri jamingi keda mello maneng mua ato magai na balu' yaro punnana biasa. Laptop baru de' gaga solangna, nappa mappake garansi. Laptop bekas mulle jaji lise'na tania na anu asli. Puraka melli laptop bekas, na nappai siuleng ku pake masolangni. Jaji akkoe ko masagena mua doi'ta, mariki melli laptop barue, yatonaro na genneki doi'ta daripada melliki laptop bekas.",technology
579,"Ri canggihna makkokkoe teknologie, mulleni melli aga-aga ko ri asenge toko online. Melli online memeng malomo, sala seddina mulleki hemat tenaga na wettuta lokka ri tokoe melli barang, tapi' ko barang elo'e ri elli laptop, parellu sisengki riasenge melli langsung ri tokona. Apalagi yaro mabelae tokona pole ribolata ato beda provinsi, pastikangi yaro tokona, liwe'ni ri tepperi jaji online ki melli. Tapi' ko engka mua wettuta maega, lebbi mello ko offline, nasaba' biasa solangna laptop ri elli online tania pole ri pabbalu'na, tapi akkero ri lalengna lokka ri bolata. Na ko engka sala, mawatang ri urusu' palisuna lokka ri pabbalu'na. Beda siseng ko melliki lewat offline, mulleki mita langsung na paressai yaro laptop ri cinnai, ko cocok ki ri waja'i ko de' sappaki lainge ato de' ri jaji melli. ",technology
