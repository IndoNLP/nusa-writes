id,text,label
115,"Iyya ku lori makkelong ribolaku ato ri kosku sibawa silongku ko engka wettu ku masagena. Makkelong mappake hp ato laptop, massappani lirik ri Google na musikna mappake YouTube. Ko ri YouTube cocok untuk karaoke de' gagae saddanna tau makkelong jaji biasa saddata tommi ripake maccoe ri lirikna taruki'e. Pura toa mappake aplikasi makkelong riaseng Smule, akkoe makkelongki ato weddingki duet sibawa tau laingge, nappa engka skorna kelongta. Lainge, biasaka mappake Joox ato Spotify ko elo'ka maccoe-coe' makelong ri pakkelongna, mello koe pa engka toni lirikna. Kelong paling kupoji pakei yaro riasenge pelleng barat, ku aggurui toni ma' bahasa Inggris na de' to na issengi tau mangkalingai saisa' kelong aga ku kelongan.",leisures
395,"Elo'si na rapi tau maggalung. Mammulani pole bosie taccedde, na masagala to ri mita cakka si essoe. Akkoniro wettue mappasadiani anre-anre Semma elo' na tiwi' lokka ri masigi' e. Lokkani dolo' mappassa sigandeng anakna melli golla cella, tarigu, na kaluku. Lisui, pammulani na ebbu apangna, onde-onde, na mebbu toni leppe-leppe. Akkero ri mangngaribie, na tiwi' ni lokka ri masigi', maegani tau akkero maddempungeng sibawa beppana pura ri parikappara. Ternyata elo'i, mattola' bala. Mattola bala' untuk lawai kampongnge pole bencana, lawai toi ase pole yamaneng ro passala-salana na maja' ko risangki matu. Biasana pura yae mattola' balae akko wenni, lisuni Mariati na anre beppana, na gattung toni leppe-leppena ri sumpangna.",culture & heritage
708,"Kesuksesan merupakang hal nasappa maneng taue. Salah seddi cara na jama taue untuk rapi'i riasenge sukses yanaro mammulai bisnis. Pikkiran untuk mancaji wirausaha sukses manengni ri kalanganna masyarakat, terutama ana' muda. Yanaro maega makkokkoe tau sukses na malolo empa umuru'na. De' metto yae na pa' herang, nasaba' maega tau madodong na terbatasni nasedding mancaji karyawan, gangkenna pikkiran mancaji wirausahawan appilengna. Ko elo'ki mancaji wirausahawan, haruski sadia sibawa tantangan na persaingan ri lino usaha. De' na pada karyawan kantoran, wirausahawan engka tanggungjawab loppona lokka ri bisnisna matu. Nasaba' sukses ato de'na yae bisnisna tergantung pole ri punnana usaha. Mariki maggurui memengni pekkoga batena sukseski, sappaki ide, na mebbu'ki rencana jelas. Malolo ato matoa, de' na mita umuru' ko elo'ki mancaji pengusaha, jaji embaki usaha.",business
403,"Setiap daerah engka adat na kebudayaan turun temurun pole ri tomatoa riolota. De' na maega adat pole kero ri tau riolota, najama anana' makkokkoe. Padahal adat mancaji ciri khas tiap daerah yaro wajib ri lestarikan. Ri lalengna bawang seddi provinsi maega suku, na tiap suku na kampong beda adatna. Sebaikna idi' anana' penerusna tomatoatta agguruiki riasenge adatna. Mamello siseng ko engka adat ri ingngerrang ato rijama, yae mancaji pa'beda seddie kampong sibawa kampong lainge. Yatona mancaji hal paling na ingngerrang taue ko ripaui poleki ri kampong yae. Aja'na ri maccoe'-coe' ri budaya saliweng ato budaya barat mattama'e ri laleng negarata. Idi' haruski mappunna riaseng ciri khas, jaji mariki lestarikan adat istiadat pole ri daerahta. ",culture & heritage
725,"Mabbicara tentang balu'-balu', pasti taue pikkirang utamana mabbalu anre-anre, nasaba anre-anre parellu siseng esso-esso. Mabbalu anre-anre nasaba' anre-anre mancaji kebutuhan primerna tiap tau. Tapi' ko anre-anre ri balu' mullei mawari ko makurang pangellina. Jaji ko iyya ide balu'-balu' ku sarangka lokka ri taue yaro balu'-balu' de' gagae ri aseng rugi nasaba' monroi de' na laku na mawari. Yaro ideku mabbalu pulsa na paket internet, nasaba' tiap tau pasti engka hp na, yaro hp parellu pulsa na kuota untuk komunikasi. Tapi' ja'na ko yae monroki ri kotae tega yae tiap hp engka akunna mulle melli pulsa mappake toko online ato ri Bank, de' na cocok. Cocok mua ko monroki ri desae, makurang empa tau missengi riasenge toko online ato melli pulsa ri aplikasi bank, pasti lakui.",business
513,"Engka seddi lapangen takraw ri olona bolaku. Yanaro ess-essoku lokka olahraga ko engkasii silongku lokka ribolae. Takraw sala seddi olahraga malomo mawatang rijama, nasaba' haruspi mappallimbang golo' lokka ri lawanta, mappake aje ato ulu. Akkero de' siseng na ulle kennai jarie, na yaro golo'na takraw matedde, tarebbu pole ri asenge rotan. Yae mancaji toni acculeng, ri jama ri dua tim, tega masing-masing seddie tim engka tellu taunna. Golo' takraw harus ri sempe' limbangi net e, na de' to na mulle kennai tanae. Takraw mattama'i ri lalengna olahraga bola loppo. Yae olahrage mello untuk felksibilitas ale-aleta, pole ri pekkoga bateta kedo ko engka golo' pole. Biasa ko purani ma'takraw peddi manengni ale-ale saking tedde'na yaro golo'na. Mello ko mappakeki topi untuk ulu ta.",sports
571,"Melli laptop bekas memeng makalaing-laing, tapi' yaro wettue parellu siseng Mila laptop untuk jamai yamaneng tugasna. Dua taung ittana napake yaro laptop bekasna, bekka dua toni na sambei keyboard, nappa speakerna masolang topa. Pas na yaro dua esso terakhir elo' na kumpulu' tugas akhirna, mate totalki laptopna ri wennie. Lokkai ele'na minreng cas laptopna silongna dua, na tea maneng mattama. Yaro arawengna lokkani ri pa servis laptop, tapi' na aseng malai wettu siuleng ko mappadecengi laptop, jaji na alai lisu laptopna Mila. Pusing sisengi na sedding, na lokkani melli laptop ri ceddena yaro pa servis e, melli ni kero laptop baru. Beda merek na pada laptopna yaro masolange, meski de' siseng gaga doi'na monrona, marennu mui mulle jamai tugas akhirna.",technology
337,"Amatengeng mancaji parellu ripasadia ko tuo empaki. Papoleki anu madeceng ri tuota, untuk esso ri munrita. Ri lalengna surah As-Sajadaah yaro artina 'narekko matei ana’ epona adam mappettuni sininna amala’na, sangadinna tellue seuwwa-seuwwa, yanaritu sidekka mallari, paddissengeng makkeguna, na anak shaleh-shalehah, iyya simata mellau doangenggi tomatuanna. Iyyanaro tellu amala degage appettuna, bettuanna ada, engkai simata riduppa ri munri mateta. Amatengeng de' namita umuru', de' na mita lasa, de' naita igatu mai, pokokna ko narapi'ni wettutta lisu de' na gaga, pettuni amala'ta ri linoe. Amatengeng anu mattentu, engkana pura na pattentuangki puangta sebelumta tuo ri linoe keda i baco' umuru' sikoe namate. Aja' ri madoraka monro ri linoe, pasadiaki amala' untuk amatengetta.",religion
512,"Lange mancaji esso-esso na ku jama ko lisuka pole mangngaji sibawa silongku, kode'ma namaraja waena salo'e. Olahraga lange merupakang olahraga ri jama ri salo', kollang, tasi', yaro maegae waena, akkero haruski mulle monang ri ase'na wae, ri pakedo ajeta na jaringta ato mulle to sala seddina mi. Lange' mello siseng untuk aleta, ko rijamai rutin na teratoro', mulleki nalawa pole ri asenge lasa stroke, jantung, na diabetes. Maega anana lokka bawangmi lange', meski de'pa na issengi aga mellona, padahal ko langeki mello aleta, stres na nawa-nawata lenynyei. Lainge mello untuk paru-paru na mancajini tau lentur. Nasaba', ko langeki ri lawangi tekananna wae, mello to ko elo'ki mappabiccu ukkuranna witi'ta. ",sports
743,"Sosial media adalah seddi media makkiguna untuk bersosialisasi antara seddi tau lokka ri tau lainge na rijama yae secara online tega memungkinkan taue untuk berinteraksi tanpa engka batasan onrong na wettu. Sosial media tentuna maega manfaatna, na salah seddi manfaat yaro paling melloe untuk promosi produk ato balu'-balu' lainge mappada jasa. Media promosi online paling efektif nomoro' seddi tentuni yae sosial media. Sosial media terdiri pole maega aplikasi mammula pole Instagram, Facebook, Twitter, YouTube, TikTok, LinkedIn, na maega lainge. Sosial media mullei na hubungkan maega informasi lokka ri yamaneng taue massamang wettuna. Malomo sisengni yae sosial media untuk ripake ma'balu.",business
906,"Mabbicara tau desa, maega empa tea mappake teknologi na alasanna yaro maega na pake ongkoso biaya listrik. Mappadani yaro mesin cuci untuk ma'sessa baju, lebbi napile empi ma'sessa mappake jari. Makkoe batena massessa yaro taue desae. Rimulanna na pasadiani embere', sabun passessa, sikat, sibawa pewangi pakeanna. Malani wae nappa naremme bajuna sibawa sabung. Pura yaro na alani ta'seddi-seddi sikatki bajunna, nasaba' de' na macakka ko de' na sikatki apalagi kegiatan ri kamponge maega mattaneng-taneng marota' bajue na kenna tana. Naembongni yaro kadua ko pura manengi na sikat. Malani wae si nappa na areng pewangi, na remme maitta nappa na perre. Lokkani na angnginang tanpa ri pengering, na perre alami mappake jari, biasana yae marakkoi nappa wenni pakeanna apalagi makencang pellae. ",slice of life
901,"Narapi'na esso attanengeng, lokkani ma'balanca ri pasa'e bale na kaju maega untuk pa anrei pattanenge. Mariama elo' mappatanengangngi galong loangna tellu esso. Yaro arawenge na suroni anakna Udin lokka molli manengi bali bola na tau sideppe'na yaro malessie mattaneng untuk lokka balingi. Bajana ele'e, engkana seppulo pitu tau ma'deppungeng ri galungna lokka mattaneng. Si essomi na pura, padahal na harap penno yaro galungna tellu esso. Cedde' mani narapi' tette eppa na penno yaro galungna. Ternyata, makko metto abiasangna Mari mappattaneng na matu ko engkasi sideppe bolana nappa tosi elo' mattaneng, lokka toi sibaling. Jaji akkero rikamponge sibantu-bantu taue na magatti pura jama-jamangna.",slice of life
345,"Natal biasa ri peringati ko tanggala' 25 Desember tiap taung. Natal mancaji esso rayana tau kristen e. Biasa siruntui akkero ri gereja na ma' doang maneng. Sebenarna mannatal taniami bawang yaro essoe tanggala' 25, wedding rijama ritanggala' sebelumna. Medi lokkai magang ri Tafe Australia, tanggala lisuna lokka ri Indonesia tanggal 25 Desember pas natal. Meskipun makkero, purani na rayakan natal akkero ri Australia sibawa silongna tanggala' 20, pura toni mebbu ping natal, sibawa mabbage-bage hadiah. Lettu'na ko ri Indonesia 26, langsungi mangnguju lokka kampongna ri Toraja.  Akkero mai maccoei natal sibawa keluargana. Jaji yae taunge kaduai Medi narayakan natal na dua to negara, liwe' rennunna yae taungnge.",religion
94,"Bale tasi' de' na mancaji bale masagala ri anre masyarakat. Akhir-akhir e, maega ni ri balu' bale pole ri tasi'. Padahal biasa ko engka ri balu bale tasi' hargana masuli', makkokkohe maegani tau sangi' lokka mammeng ko ri tasi' e. Mello mua ro daripada engka tau lokka ma racung bale. Bale tasi' mamello ri anre, nasaba' pappanrena alami pole ri tasi'. De' na pada bale ri atuonge, anrena anu ri ebbu. Yanaro ko biasa engka tau melli bale tasi' pasti maega doi' na, tapi makkokkohe maegani anre-anre bale tasi' ri balu ri restorang. Maega to ni tau sangi lokka ri tasi' sappa bale. Rupa-rupanna bale tasi' maega to, jaji de' na engka taue bosang manre bale, apa' de' napada sibawa lainge.",food & beverages
300,"Sekke termasuk ri lalengna rukun selleng nomoro' eppa. Yamaneng tau selleng e wajib mappassu sekke fitrah ko riuleng rumallai. Tau mappassue sekke, engka to syaratna yaro pa tau masagenae na tau baligh. Mappada tau mappunnae kecukupan untuk pennoi kebutuhan esso-esso na termasuk tau na sappakan doi'. Idi' tau peddie mancaji ni runtui yaro sekke e, biasana berupa berre ato doi' nakko ri kampongku. Akkoe ri kampongku ko anak lolo mappassu sekke ri tau saula' i, anak mangaji makkamaja sekke ri guru mangajinna, ko tau pura botting na temme toni mangaji makkamajai sekke ri masigi'e. Yamaneng yae berupa berre pata litere' seddi tau na doi' na cenning-cenning atimi.",religion
541,"Jokka santai seddi olahraga sangi' rijama wettukku SMA. Akkoe ko esso Sabtu, maddeppungeng manengni ri lapangange sibawa sikelasta, nappaki pemanasan sebelum jokka na de' na mapeddi ale-aleta. Mulaini jokka pole ri kelas seddi nappa kelas tellu. Ri kelilingi yaro kompleks ri seddena assikolangku, maega kero lorong-lorong. Jokkaki paling maitta dua pulo menit, lettu'ni matu riolona sikolae, langsung bawangmi mattama. Ko lettu'ni, yanaro wettu istrahat, nasaba' pura yaro engka seddi aggurung mattama nappaki lisu. Makkokkoe kuita masagalani tau mappake baju olahraga ko Sabtui, jaji yaro ri assikolangku de' tona na engka lokka olahraga jokka sipungenna ma'baju pramuka taue ko esso Sabtu. Padahal mello siseng yaro biasa, jokka-jokka maega siassikolang pennoi lalengna kompleks.",sports
700,"Wettu sebelumna mattama'ka magguru, maccoe'ka riasenge kelas motivasi. Yaro pematerina pole Jogja, riasengni pak Bio. Akkero ri ele'e materi na arengki pak Bio liwe' makkennana ri atingta, haruski gare mancaji tau beda sibawa tau lainge, massu'ki pole ri zona nyamanta, na sangi'na ri hormati tomatoangta. Jamanna yaro pak Bio wirausaha, jaji na motivasiki maneng akkero iga tau elo' mancaji wirausaha, ne' makurang empa tau elo' mancaji wirausaha rilalengna kero ruangange. Makkedani paineng, mello siseng ko mancajiki pengusaha, mancaji ki bos na riareng taue lapangan pekerjaan. Mulaini sedding nakennaka na tambai si paineng keda alena elo'i pensiun sebelumna narapi' umuru'na 40 taung pa' elo'i na parakai tomatoanna, meski matei ambe'na ri umuru'na 37 taung. Haruska sedding iyya makkotoro, nasaba' ale-aleku mani mulle parakai tomatoakku. ",business
903,"Tuo ri kampong, hampirki mulle na isseng maneng taue. Berhubungan mello'ki sibawa tau lainge malomoni ko engka hal ri parellu, de' ri parellu khawatir jamai ale-aleta nasaba' ri desae aga-aga rijama biasana sangi'na sibantu-bantu na gotong-royong. Ko tonie ri poin seddi keda mulleki si isseng ri seddi kampong. Jokkaki matu', engka tau molli'i asengta na lorangki leppang ribolana mappisau, tanrang ramana tau ri kamponge. Bahkan madodongki mappengngi ko engka si tau sikampongta lalo, apalagi ko ri kampongta maki jokka-jokka. Si isseng maneng taue , tega monro, massikola, na lainge. Yanae mello'na ko lokka-lokkaki, de' na engka ri pineddingi masinoe, nasaba' ko engkana tau missengki, siabbicaraini.",slice of life
82,"Bua mandike', bua cocok ri anre ko pole ri kulkas e ato ri ebbui esi' bua. Bua mandike' ri taneng ri seddimi musing mappada wettu timo' na biasana weddingki panengi ri esso asera pulona. Mandike' ammulanna ri runtu ri Afrika, na engka manengni ri sininna linoe makkokkoe saking nyamengna ri anre. Bua mandike' maega to rupanna, engka warna cella engka warna ridi, na engka to mabbatu sibawa de' gaga batunna. Manfaatna yae bua e liwa' to egana, mamello untu' aro, pallawana batu ginjal e, mamello untu' uli' sibawa gemme ta, na padecengngi golla darata, na mamello ri anre ko mapeddi ale-aleta. Cocok ladde ri anre ko maega lasata.",food & beverages
38,"Jagaki anreta maneng, nasaba' maega ni makkokkoe penyaki' na pabburae masuli' to. Sala seddi anre sehat kulori, yaseng rujak. Rujak tarebbo pole maega rupanna bua-bua. Engka kaliki, kaluku, pao, na pandang. Jaji ko eloki manre bua, pasadiani golla, canggoreng gore, ladang,  pejje, na pessing nappa tettuni gangkenna ancuru' maneng. Mulaini manrei yaro rujak e, ri pajajje ri bumbu rujakna. Mattamai anre sehat nasaba', ri issengi keda yaro kaliki maega vitaminna sala seddingna vitamin A mamello untu' matatta. Wedding ma mappake bua lain, tapi lebih mamello ko de' ma na pake rempa jaji lebbi maegai khasia'na ri runtu. Anreki  bua maega dih.",food & beverages
86,"Cara mebbu kaju panasa kari. Pasadia manengki dolo bahangna panasa malolo, kaluku, na rempa-rempa pada pejje, pessing, kemiri, unynyik, lasuna cella na pute, minynyak kaluku na wae. Jaji pertama sosoi dolo panasata, nappa paredeki wae menre ko redeni pano'ni yaro panasata. Kedua, mapparu'ki kaluku, nappa perrai santangna. Ko redeni yaro denre panasa ri nasue, panokangni pejje na pessing, na cedde unynyik, pura yaro tuppa' ni no santangna. Matu ko redeni, padodongi cedde lua'na. Malaki alu-alu nappa ri gammi kemiri, lasuna cella na pute, nappaki tumisi' i menre gangkenna mabbau. Pura yaro panokanni yaro nasu panasae, garuni menre nappa pe' ni. Sadiani ri anre. ",food & beverages
335,"Ri wettu makawe' ri taung baru 2023, lokkaka ma' juma' ri tengngana bosie. Ri sulawesi pammulani bare' na anging kencang, na maegani banjir karia-ria lettu ri balatu' e wae bosie. Yanaro wettukku lokka mappakeka mantel, supaya de' ku marica mattama ri masigi'. Mangkalingana katobba juma' mappau esso ri munri. Weddinni mancaji pikkiri riseseta makkedae, agaro wappunai untuk mulai riasengnge amatengeng, engkamuga wedding wanyameng-nyamengi rimunrinna. Tenniatoga bokong sebbo utiwi, tenyyatoga bokong warimi upaccue, iyyanae parellu pada dipikkiriki, nasaba temmaka rejjina narekko anu sussana riattamaki nadeaga sulo, temmaka peddina narekko mangoloki lao ripuang Allahu Ta’ala, nadegaga wedding ripuaseng anu deceng. Sessekalemi simata iyya de’e gaga akkegunanna riseseta. Pentingna pasadiai amala'ta untuk esso ri munri, tania pasadia nanre bawang untuk anre-anre wenni taung baru.",religion
99,"Jika idi' sala seddinna tau lori seng manre bukkang, pakurang-kurangi ni manrei. Ri laleng dagenna bukkang e, engka lemak, protein, na laing-laingnge. Ko mabbicara khasia'na nakko de' na maega ri anre mappada najagai alessingenna arota, mamello untu' aringeratta pada otak, mamello untuk jagai aleta supaya kebalki, mappano' tane', na mappadecengi jaringanna buku ta. Laing to ko maega siseng ri anre, maesa'ki matanre kolestrolta, ko matanre yae kolestrolta, wedding ki na kenna diabetes, lasa' aro, na matanre tekanan dara ta. Jaji wedding tommi maki manre bukkanng, tapi aja' na maega ladde, nasaba' ko maega eggang de' na ri runtu khasia' na untuk aleta.",food & beverages
315,"Na hindari fitnah ri cedde bolana yaro pitue pemuda lari massobbu ko ri goa e. Yaro pitue ma' do'a i supaya de' na kennai fitnah lokka ri puang Allah ta'ala na de' na mateppe kaumna ri esso ri munrie. Hingga ri patinro manengni ri puang e, gangkenna maitta engka 309 taung ittana. Wettunna matinro, berubah manengni lingkungan na onrong ri sekitarna. Matinro manengi yae, de' gaga lo' na, sehat maneng mui, matinroi na ri jaga ri puang e, ri laleng ketakwaan na atepperreng ri akuasanna puang e. Moto' manengni matu, makkutana keda siagai ittana matinro, beda-beda maneng jawabanna. Sisengna massu pole ri goa e, engkana telllu datu taung matinro. Mateppe manengni yaro masyarakat e ri akuasanna puang e, yae na ri aseng kisahna ashabul kahfi.",religion
552,"Mattampu' merupakang sala seddi hal mulle nalaloi yamaneng emmak e, yoga mancaji olahraga cocok untuk tau mattampu na malessi na mello fleksibilitas alena. Rilaleng gerakanna yoga maega to rupanna, yaro mello untuk pernafasanna tau mattampu', gangkenna memmana na masennang na malomo matu. Selain yaro, maega manfaatna yoga untuk tau mattampu', mappada napalancara'i sirkulasi darana, napamelloki bentuk alena, najagai kualitas tinrona, mappakurang stres na tau' khusuna matau' memmana, nakurangi darekena tau mattampu' pada peddi alekku, sesak nafas, peddi ulu, matekko, na cakkoa. Lainge, nakurangi risiko terjadi riasenge komplikasi, mappada prematur anakna ko lahirki maringeng yaro anak loloe, na yae yoa wedding to mappano' tekanan darah.",sports
578,"Laptop parellu untuk yamaneng taue, mulle ripake majjama, magguru, manontong, na maccule game wedding siseng. Laptop maega toni rupanna, apalagi engka tona riaseng laptop gaming yaro laptop cocok e untuk maccule game. Ko idi' elo'e pakei magguru ato ma'jama maega mua rupanna laptop cocok untuk aleta, idi' mani mappile tegae cocok. Melli laloki laptop yaro barue, aja' ri melli yaro riasenge laptop bekas, melliki yaro nappa timpa'e pole dos na. Maega siseng makkokkoe tau balu'i laptopna nasaba' masolangi, ato parellu doi' magatti. Meskipung ko ri itai mello mua yaro laptop e, de' ri jamingi keda mello maneng mua ato magai na balu' yaro punnana biasa. Laptop baru de' gaga solangna, nappa mappake garansi. Laptop bekas mulle jaji lise'na tania na anu asli. Puraka melli laptop bekas, na nappai siuleng ku pake masolangni. Jaji akkoe ko masagena mua doi'ta, mariki melli laptop barue, yatonaro na genneki doi'ta daripada melliki laptop bekas.",technology
127,"Manonton pelleng mancaji seddi hal paling napoji masyarakat Indonesia. Tiap-tiap bola engka televisi na sibawa engka hp na. Manonton pelleng mancaji beda-beda to tiap tau. Anak mudae laing to nacinnai, tomatoae laing to. Biasana tomatoa lebbi napile manonton sinetron ri televisi, anak muda lebbi maega manontong pelleng ri Netflix ri waja' uleng-puleng. Rupa-rupanna pelleng na nonton anak mudae paling maega tentang pelleng pole ri Jepang, na ko anak daera tentang pelleng pole ri Korea. Yanaro mancaji pabbeda loppona, meski engka to sibalekna ato engka poji dua-duai yae pellenge. Makkokkoe manontong pelleng, de' na ri parellu eggangi tudang riolo televisi, lewa' hp lebbi mamello. ",leisures
880,"Wettunna nappa botting Rina, sangi'na mallulisu bolana na bolana tomatoanna monro. Apalagi botting barui, de'pa gaga bolana sibawa lakkaingna. Yaro macai' emmakna ko maittai nappa cemme ri ele'e, padahal makecce siseng hawae. Ko lokkai ri bolana tomatoanna, mawatang siseng nasedding ko elo'i mannasu-nasu nasaba' de' naisseng tegai monro rempa-rempana tomatoanna. Madodong sisengni na seddi mallulisu, matekkoi, na stes toni nasedding hadapi tau baru nappae na ewa siruntu. Carana palenynye'i sarana yaro manre pesse, napoji siseng manre pesse, apalagi bakso. Biasana ko manrei mie, na pilei yaro mie seblak, mapesse ladde'e. Yamiro cara paling malomo najama untuk palenynye'i stresna makkokkoe. Mulle najama ribolana tommi, maja' amma nasedding matoanna ko manrei mie apalagi engka mua anreang lainge. Ko bakso wedding mui na anre ribolana tomatoanna, ne' de' tosi nalori tomatoanna bau dageng jaji de' tomma gaga angke'na. ",slice of life
887,"Setiap tau rilaleng atuongetta tentu purai kecewa, gagal, ato yaro na elokie de' napada aga terjadi. Yanae mancaji stres ko maitta-ittai. Ri lalengna selleng stres ri artikan sebagai bentuk paccoba pole ri puang Allah SWT untuk mappatedde'i imanta sebagai hambana. Aja' na langsung ri stres, ko sellengki makkoe cara na pagguruangki agamata untuk mappalenynye' stres. Seddi, yaro riasenge massempajang, nasaba' sempajang mancaji mediata komunikasi sibawa puangta. Dua, millauki doang, meskipung puange naissengnu aga ri eloki tapi' ko langsungki millau doang mappada siseng ko mabbicaraki langsung jaji legai pappineddingta. Tellu, ikhlas paling riolo parellu rijama sibawa niat ta na mamello yaro rijamae. Eppa, ma'zikkiri'ki yae artina mingngerrangi puangta. Lima, sukkuru'ki na berserah diriki sibawa puangta ato riasenge tawakkal, yae seddi kunci untuk hadapi stresta. ",slice of life
532,"Engka seddi alat olahraga pura ku elli riaseng matras, nasaba' kupoji siseng olahraga senam lantai. Matras merupakan seddi ala' olahraga parellu ri taro ribolata untuk latihan rutin. Tania bawang untuk mellona, matras weddingki nalawa pole ri tappanyunynyu, yanaro ritaroi riawata sebagai appa. Matras mello ripake untuk senam lantai na yoga, na de' na malengngo, nasaba' jari ato ajeta nakenna lantaie wedding jaji mappuse' na malengngo. Matras wedding to ripake sebagai appa ko elo'ki matinro, pole ri artina matras mappada ukkuranna kasoro' na tarebbu pole busa, spon, latex, pvc, kau-kau, yanaro ko ri itai matebbe na empuk, jaji manyameng ri pake olahraga na matinro. ",sports
898,"Indonesia ma'tama ri lalengna seddi negara subur e tanana, nasaba' daerahna monro ri daerah tropis na ri lalloi sibawa bulu' merapi. Suburna tana ri Indonesia, mancajini sektor pertanian merupakang sektor paling penting untuk ekonomina negara Indonesia. Meski makkero, yae paggalunge na mattaneng-tanenge, monromi gangkenna ri tomatoa riolota. Makurangni anana' ri munrie cita-citana elo' mancaji petani. Padahal ma'jama ri laleng pertanian maega siseng untungna, nasaba' kurangna generasi makkokkoe elo' ma'jama akkero ri bidange. Igana pale' elo' mancaji penerusna tomatoatta mancaji paggalung ko tania idi', maesa' ni tu ri elli maneng agagae matu', nasaba' ko idi' tomma tanengi hematki massu doi'ta. Mariki teruskangi taneng-tanengna tomatoatta, na ri mancaji petani millennial.",slice of life
535,"Makkunrai rilinoe, teami ko maloppo ri ita babuana, khususna yaro de'e na mattampu na maloppo ri ita bubuana. Tabbentukna yaro babua buncit ato maloppo saba'na hormon pengaruhi yaro distribusina lemak. Lainge, masagala olahraga, stres, kurang tinro, ato maja' pola manrena mancajini lemakna maddeppungeng ri babuana. Makkokkoe engkana riaseng korset, tapi' yae de' na mello untuk aleta. Engka tomma program latihan lainge mappake ala' olahraga golo' gym, mulle mappabiccuki babuata, khususna makkunrai tania bawang mappabeccu babua na ramping tapi' mulle to engka ta'gambara otot babuata. Ko bosan ni mappake korset ato latihan konvensional lainge untuk mappabeccu babua, yae olahraga mappabeccu babua cocok ladde ri coba mappake golo' gym.",sports
524,"Jokka mancaji olahraga paling mulle rijama, nasaba' tiap kedota elo' lokka cemme ato ma'jama ato manre pasti jokka ki. Maega tau na anggap jokka mawatang pada lokkae ri kampus, yaro engkae motoro'na, nalebbirang mammotoro', padahal makawe' mua tanrang teana jokka. Padahal jokka maega manfaatna untuk arota na lawaiki pole riasenge lasa kardiovaskular. Yae nasaba' jokka mullei na paenre denyutna arota na pajokka darata, na mappalessi aro. Pole ri ita, yaro tau ri Eropa, maega siseng jokka mi na mabela elo' na lokkai, bahkan maega area untuk pajokka. Beda siseng pole ri Indonesia, makuttu jokka, na lebbi maleme' jokkana ri bandingkan tau pole saliwenge, na mamello siseng yae jokka rijama esso-esso.",sports
95,"Maega tau sangi lokka lange ri tasie mita terumbu karang, ma poto-poto ro mai. Magello siseng ri awana tasi' e. Akkero engka ri aseng kerang, kerang sala seddi anre pole ri tasi' malomo ri runtu. Nasaba' de' ma na parelluki tiwi' meng, na de' tomma na lolo ro mai ko elo'ki tikkengngi. Engka maega rupanna kerang, mappada tiram, kerang dara, kerang maccembulo, kerang bulo'. Kerang wedding ri anre biasana ri ebbui kerang tunu, kerang sanggara', sop kerang, na sate kerang. Kerang maega khasia'na untu aleta mappada mappagello pappinedding. Cocok untu' generasi millennial sangi' e maja' tappana ri essoe. Kerang de' na masuli' hargana ri banding bale tapi khasia'na de' gaga bedana.",food & beverages
862,"Sideppe bola ato tetangga merupakang tau yaro bola sideppe sibawa bolata ato monroi ri sedde bolata. Sideppe bola mamello yaro ko masarai sideppe bolana, masara toi na sedding na ko marennui sideppe bolana marennu toi nasedding. Makkoni yae wettunna elo' mate riaseng puang Tasa', maddeppungeng maneng sideppe bolana lokka turungi. De'gaga sideppe bolana lokka ma'jama, monroi akkero silongangi ri wettu-wettu engkana empa rilinoe. Maitta akkero matei puang Tasa', yamaneng sideppe bolana murusukangi paddoko'na, cemmena, jera'na, gangkenna mala wenni-wenni na ta'ziah. Akkoeni ri isseng pekkogaki harus kedo lokka ri sideppe bolata. Tau paling mariolo turungiki ko engka lasata ato sarata, ri banding sajingta lainge yaro mabelae bolana.",slice of life
47,"Esi' teng liwa' ku pojina ri banding maneng rasa alpoka' ato durian. Jaji akkoe elokka mappagguru pakkega batena mebbu esi' teng pada yaro na balu taue ri gaddena. Passadiaki teng celup laleng kacata, tambai golla kessi. Mapparedeni wae ri uring e, tuppaki ni wae pella yaro denre kacata, garuni gangkenna maccolo golla na teng ta. Pura yaro, tambai wae kecce ko lalengna teng ta denre, garui gangkenna rata, tambai ki esi' batu sesuai ri pojie. Biasa toh wedding ri tambai susu ato  lemo kecci ko ri poji. Tapi ko rasa biasae ma ri cinncai, akkomiro carana. Pura sih esi' teng ta, mulle ni ri inung sambil manre sanggara peppe ato manontong. ",food & beverages
41,"Wettuna ro mai 2015, purai Mila maccoe ri cikalinna lokka ri bolana nenekna ri Gowa. Mammotoro' mi lokka, na lettuna ri bolana nenekna cikalinna mappisau cedde sebelumna lokka ri bolana nenekna, akkero ri arengi wae pella kopi. Maja na sedding ko de' na inungngi pabberrna tau e, jaji na cobani minungi. Pas na emme' nappa na sadari nakko tau Gowa minung kopi de' nataroi golla. Yanaro Mila, de' siseng na elo' minung kopi makkokkoe. Yaro kopie malotong topa, mapai', maridi isi e ko sangi' minungki wae pella jaji de' tongengna na lokka mattoana ri bolana taue, nasaba teami ri toana kopi de' na pake golla.",food & beverages
330,"Massempajang lima wettu mancaji kegiatan ibadah ri selleng wajib ri jama esso-esso. Engka subuh, lohoro', assara', mangngaribi, na isa.  Engkapa lima wettu si essoe sellengnge massempajang.  Sebenarna,  maega empa tau na aseng alena selleng, tapi masagalai massempajang wettu-wettu. Engka nasaba' makuttui, na engka to pa' deppa na mancaji abiasanna massempajang lima wettu. Padahal yae massempajange ko de' rijamai, runtuki dosa. Mulleki jamak ki, ko de' ri ullei massempajang ri narapi' ni wettunna. Engka to ko mabela perjalanan ta, ri asengni musafir de' ma na maga ri jamak. Ko de' gaga waeta, ma jenneki mappake bubbung, ri asengni tayammun. Maega tau de' na lengkap pakkalengna, tapi' marajing massempajang.  Yanaro liwe' egana cara na arengki puange supaya massempajang ki.",religion
334,"Mariki' massidekka ko engka si doi'ta, massidekka mancaji kegiatan wedding ri jama esso-esso meski tania wajib. Massidekka wedding ki na areng puangnge pahala maega, meskipung ceddemi ri assidekkang. Ko idi tau maega mua ato engka lebbinna doi' ta tassiuleng, assidekkang laloki ko ri rupa tautta makurangnge. Ri ita matu' siaga gellona angke' na ko marajingki massidekka. Ko pura manengni ri jama ibadah wajib ta, massidekka ni, mancaji ni tuh hambana Allah SWT paling beruntung na ikhlas. Padecengi niatta ko massidekka ki, aja' ri massidekka nataro ria. Jaji koe embaki maneng massidekka manna cedde, lebbi mello ko maega supaya mancaji pahalata na ri kurangi dosata saisa' ri puangnge.",religion
295,"Lokka massempajang ri  masiji' merupakan hal mamello, khususna yaro urane. Yanaro puang Acca ko subuh i, lokkai massempanag ri masiji' e sibawa anakna urane, nasaba' urane wajib massempajang wettu-wettu ri masiji', ri asengni massempajang wajib. Engka subuh, lohoro', assara, mangngaribi, sibawa isa. Ko subuh pasti lokkai puang Acca ri masiji, ko lohoro' na assara akkoi ri musholla na jamangna massempajang. Mangaribi na isa lokkai ri masiji' ri cedde bolana. Yae puang Acca, manna masemmeng lokka to ri masiji' e massempajang, apa' na isseng keda malebbi i massempajang ri masiji' daripada ri bolana, apalagi alena mancaji passappa doi', jaji magatti i moto lokka ri masiji' de' to na terlambat ri jamanna.",religion
347,"Malleppe uleng hajji ri rayakan ko tanggala' 10 Dzulhijjah setiap taungna. Uleng hajji ato idul adha artina esso akkoroban, yaro sejarahna nabi Ibrahim na koroban anakna nabi Ismail. Sebelumna ri gere' nabi Ismail ri sambei sibawa bembe loppo. Yanaro ko esso allepperreng uleng hajji, maega tau makkoroban. Engka ma' gere' sapi, bembe', tedong, na engka to nyarang. Selain yaro, ri uleng hajji, maega tau na tunaikan rukun selleng nomoro' lima, yanaro riaseng lokka ri mekka bagi tau masagenae. Kaciceng rijama sitaung untuk jamai yae rukun selleng e. Tentuna sebelumta ma' koroban ri alleppe uleng hajji, lokkaki dolo' massempajeng ri masigi' yanaro riaseng massempajeng uleng hajji ri ele' e.",religion
303,"Mappuasa sebagai rukun selleng nomoro' tellu, mancaji hal wajib ri jama ko uleng rumallai. Khususna idi' tau purae na baligh, wajibki mappuasa siuleng penno. Biasana anak-anak elo' e ri pagguru mappuasa malomo mawatang, apalagi ko sangi' elo' i manre ato minung. Pakkoe biasa carana tomatoae ko anak-anak elo' ma' guru, engka ri aseng mappuasa sitengnga. Yaro manrei ri subue, nappa manrei ko tette seppulo duai, na tahan sih puasana yaro nappa buka si ko bukani taue. Biasana ko makkunrai engka puasana de' na penno, nasaba' macarepai, yaro wajibki na sambei. Parelluki mappuasa, pennoi parentana puangta, nasaba' maega manfaat ri runtu ko mappuasaki untuk aleta, na magguru toi massukkuru ri sedding de' ri manre si esso bujuru' pada yaro tau makurange.",religion
721,"Sala seddi anreang paling napoji Nenna riasengni tahu. Tahu merupakang seddi anre tradisional ri Indonesia. Pokokna tahu gore, tahu kecap, na tahu nasu na lori siseng manre tahu, nasaba' de' gaga bukunna pada bale. Engka pabere' tahu ri sedde bolana jaji malomoi ko elo'i manre tahu. Maittai manre tahu, nappai nasadari maga na de' na mabbalu tahu ri sedde bolana, na makawe' tomma pabere' tahue. Mammulani sappa resep untuk mebbu tahu yaro melloe ri balu na napoji maneng tomma taue. Tahu isi mancaji seddi pilihan elo'e nabalu, engka kaju ri lalengna jaji sehat tomma rianre. Pammulai dolo na abbage-bagean lokka ri sideppe bolana na silongna, ko mello maneng mua na sedding, nappani mabbalu tahu krispi.",business
745,"Mabbalu' online mancaji hal trending makkokkoe, taccina' engka si riita artis endorse produk na balu' tau lainge, apalagi yaro maegae paccoe'na. Cara laing paling mello untuk ma'balu online yaro mappake sosial media, website khusus untuk tokota, na mabbalu' ri marketplace. Tania bawangki mulle sappa pangngelli ri offline tapi wedding toi sappa online, nasaba' pasti tokota engka to onrongna ri bolata ato kantoro'ta. Koniro ri offline mulleni sappa pangelli makawe'e, ne' ko untuk online lebbi maega pasi lebbi ri runtu' pangelli mappada pangngelli pole saliweng kota. Apalagi makkokkoe de'na masuli' hargana ongkos kirim, khususna yaro ko tokota engka to ri marketplace engkana potongan ongkos kirim untuk pangngellita. Jaji malomo sisengni ma'balu'-balu', idi mani macca-macca na pamelloki kualitas produk ato jasata. ",business
130,"Ko idi' tertarik ki lokka manontong pelleng ri bioskop, malomo mua carana. Rimulanna, magatti lokka ri bioskop untuk ma'pesan tiket, na mulle tommaki ma'pesan online ri situs bioskop sebelumta lokka. Kadua, pasadia memengni pelleng aga elo' ri nonton, biasa natanaiki pa'jamana, jaji mello ko magattiki mappau. Tellu, mappileki tegaki elo' tudang akkero ko ri tanaiki ri pa'jamana, biasa engka kadera engkana tauna, engka to kosong empi akkoe ri arengni riaseng karcis. Eppa, ko elo'ki tiwi' anre mattama elli memengni sebelumta mattama ri bioskop. Lima, mattama'ni ri bioskop, ri paitan yaro karcista pa'jamana, aja' ri sala kadera apalagi sala studioki. Engka tu biasa ri karcisna taruki studio siaga na nomoro' kaderana.",leisures
332,"Majjenne ato mappacakka ale-ale pole ri najis beccu na maloppo mancajii hal wajib rijama esso-esso. Yae parellu siseng sebelumta massempajang.  Akkoe batena majjenne ri wae maccolo' e. Pertama ma' bismillahmi bissai jaritta na sela-selana katellu. Kadua, mattalimommo ki wae katellu to, nappaki bissai cebbo inge' katellu. Pura yaro manniatni ri laleng atitta, nappa ri bissai ni rupatta katellu. Nappa si paggellangen jarita lettu ri sikkutta katellu to, pura yaro ubun-ubunta katellu. Selanjutna dacculingta ri bissai katellu, nappa ellong ri munrita kaciceng. Terkahir bissaini ajeta pole ri tumit na sela-selana jari ajeta katellu. Wedding tomma majjenne mappake wae sero', tapi lebbi mello ko wae maccolo'.",religion
409,"Engka pabbalu dange ri Segeri ri Pangkajene.  Akkoe majjijireng pabbalu'na, na rapi dua kilo lampe'na. Ri siaga egana pabbalu dange, de'ma na engka ri angkalingai si iringi ko engka tau melli apalagi ri asenge mattikkeng. Rata maneng ri ita pangngellina seddie attarong. Ko lokkani melli ri seddie, na ri itai ri seddena pada lebba mua to rupa-rupanna dange nabalu'. Mappada maneng passappa'na taue, na de'ma na engka kurang pabbalu'. Mello siseng ri ita pole mabela ko lokkani, mabbau dange ri lalenge. Pastina engka aseng pabbedana seddie pabbalu sibawa laingnge, tapi' ko iya' kasiagana lokka melli dange na de' na engka pada onrongna ku leppangie, pada maneng mua sedding. Wiring na balatu' abio na atau dange maneng.",culture & heritage
98,"Ahli gizi makkeda, ri lalengna cumi-cumie engka vitamin A, fosfor na kalsium untu' jagai bukuta, si bawa na jagai aro. Cumi-cumi ko ri nasui, memeng ma lotong wae na, tapi cumi-cumi wedding to ri sanggara' ato ri tunu pada yaro maegae ri balu. Apalagi makkokkoe, maega tau malasa' ri ruma sakit gara-gara de' na lori manre anreang, na haruski manrei yaro anreang supaya melessiki makkareso, selain yaro ri lalengna anreangta pada cumi-cumi maega khasia'na untu' aleta. Yanaro, embaki maneng manre cumi-cumi nasaba' maega khasia'na, na ri bantu toni pabbalu cumi-cumi ri pasae runtu' doi', apa' mawatang to kasi na runtu yaro cumi-cumi ri alae pole tasi'.",food & beverages
735,"Pertamina mancaji sala seddi BUMN merugi, nasaba' kurangna tau melli BBM ri wettu corona. Na ri taung 2022 ri akhir taung ri paenre yaro hargana BBM nasaba', masuli' toni hargana minynyak. Engka pengamat makkeda ko de' na paenre hargana BBM, Pertamina  berpotensi rugi na yaro pammarentah harus mabbere kompensasi. Makkotongeng yaro nasaba' bahan bakku minynyakna Indonesia maega empa impor bahkan hampir yamaneng, apalagi yaro wettuna perang Ukraina na Rusia menrei hargana. Tips na abbereang yaro pengamat riasenge Fahmy yakni mappaenre harga pertamax mappada harga ri pasa'e, ma'hapus premium yaro matanre subsidina, na de' na paenre'i hargana pertalite sibawa na alihkangi yaro subsidi premium. ",business
568,"Canggina teknologi makkokkoe, maegani tau lebbi napile mabbalanca online daripada offline. Manna barang eletronik lebbi napilei melli hp online, padahal maega siseng risikona melli hp online. Maega tau nakenna tipu pole toko ato kurir nasaba' melli hp online. Berharap toni hatina lettu hp na, ternyata lettu dos lise'na kosong ato sampah. Iga tau de' na mapeddi atingna, elo'ki ri sedding kerra. Tapi' ko ri pikkiri'i idi' metto salah, mateppe melli ri yaro tokoe. Lainge, melli hp online lettu hp yaro maja'e, ato engka reppa'na. Elo' ri parewe' lokka ri tokona, mawatang siseng prosedurna. Jaji akkoe, lebbi mello ko lokkaki melli agaga offline, apalagi ko engka mua wettu kosongta, na makawe' mua pabbalu'e pole ri onrongta. Ko melli offline ki, mulleki katenni memengi, paressai agaga rilaleng hp fiturna. Marini melli hp offline.",technology
43,"Kopi biasana malotong warnana, biasa to sikola' cedde ri asengnge latte ko ri taroi susu. Tau e biasa minung kopi lotong de' nataroi golla, na engka to na taroi golla ta sisinru'. Iya' de' upoji minung kopi lotong, nasaba' mapai' rasana. Bapakku esso-esso na minung kopi, ko ele' i,  araweng, wenni kadang-kadang. Kopi na inunge yaropa ri taroi golla seddi sinru'. Nakko cicengmi bawang de' na minung kopi,  mapeddi ulungna. Iya'  ko minungka yaro engkaepa susuna, yaro kupakei ma' begadang jamai tugasku. Sebenarnya,  maega kopi na taneng nene ku jaji ko minungki kopi anu taniam ma ri elli saisa'. Yaro bijina kopie ri peppe pi na messu lise' na ri essoi, nappa ri gore mi, pura yaro mancaji ni kopi untuk ri tirikang wae pella. ",food & beverages
888,"Ko idi' tau engkae ri laleng situasi de' na manyameng ri pinedding, aja' ri magatti macai' ato emosi na mancaji ni stres. Cobaki riolo patennangi pikkiranta supaya jerni na mulleki mappikkiri madeceng na mala keputusan. Aja' ri matau' millau na maccoeri cara pappura masala yaro na anjurkangi agamata. Agamata mancaji petunjukta, tania bawang laleng lokka ri akherat ne' yae aga rilinoe engka na pagguruangki agamata ri laleng kitab sucita. Lino mancaji onrong stres, yanaro ko takkalupaki makkeda cinampe' sisengmi ri linoe, pasti stres ki pikkiri'i yaro jalan keluarna masalata. Tawakkal mancaji cara paling kusarankan untuk idi' ko purani sappa laleng na de' ri stres. Mariki masennang tajengi aga elo' na anuangki puangta, tania masennang de' gaga rijama, tawakkal koe de' ri elo' ma' tang aga ri munrina, tapi' tette'ki jamai na yaro hasilna pole ri puange aga-aga tumai haruski sukkuruki.",slice of life
131,"Asli liwe' mappadicawana yae drakor Welcome to Waikiki. Yae pellenge, mabbicara tentang tellu ruane ma'kelola riasenge bola tamu riaseng waikiki, matu' engka anak lolo na runtu ri bola tamuna, akko ni mammula lucuna. Tania ma bawang ma'carita tentang lucu-lucu, yae tellue mawatang maneng sappa jamang, seddi jamangna maruki' na ma'jaga toko, maka duae mancaji artis pa'bantu, maka tellue elo'i mancaji sutradara. Intina yae tellue elo'i mebbu pelleng, tapi' de'pa na mulle pajaji. Tiap engka najama, sangi'na gagal, na yanaro ri gagalna nalori mappadicawa. Ko idi' tau elo'e macawa na bosan ni manontong pelleng lainge, cocok ladde nontongi yae, nasaba' tiap episode engka mapparennu.",leisures
39,"Bale sala seddi hal penting untu' ri anre esso-esso. Maega proteinna, pada to bale bolu bale paling maega ri Pangkajene mancaji bale paling ku lori ri anre. Ko bale, maega ramba-ramba'na wedding ri sanggara, ri nasu, ri bumbui, atau ri tunui. Bale haruski manre esso-esso nasaba' de' gaga tau malasa ri lino gara-gara maega nanre bale, palingan gara-gara maega na anre dageng. Jaji embaki maneng manre bale, ko maega bukuna, engkana makkokkoe ri aseng bale de' gaga bukunna ri balu pada ko ri Pangkep. Maega bale bolu ri balu' de' gaga bukunna, pura manengni ri passu. Malomoni ko eloki manre bale, idi' mi parellu paka engka nia' untu' sehat. ",food & beverages
861,"Emmakna Mila matei  ri wettunna empa kelasa' dua SD. Engka seddi daengna nappa mattama' SMP de'to na isseng mannasu. Bapakna nanremi naisseng na nasu sebelumna lokka ma'jama. Akkero narapi'ni uleng rumalla, de' siseng gaga mulle parutusu'i Mila na tau seddi bolana de'gagae misseng mannasu. Siuleng toi ittana ri panre ri sideppe bolana, si sambe-sambe. Akkero ko subui engkani riaseng Madina tiwikangi anreang untuk na nasu. Ko arawengi elo' buka taue engkai Sale' ato Wahida tiwikangi beppa untuk nabukai. Mello siseng nasedding anrena ri uleng rumalla, nasaba' mello maneng panggaukanna sideppe bolana ri uleng rumalla. Maittai purana taue malleppe lokkani sappa abbaineng bapakna Mila supaya engka mulle mannasuangi na balingi parutusu'i anakna.",slice of life
0,"Makawe' ni ri taung baru 2023, masyarakat kampong Jennae mappasadia rupa-rupanna anre untuk ri anre ko wenni taung baru. Padanna tau RT. 001 masseddi ko ri sideppe bolana mebbu burasa, katupa', sibawa coto manu'. Iya' salah seddinna warga RT. 001, mulaina makkadang daung utti untuk burasa'. Laing to warga kampong RT. 002 de' nabersatu, nasaba' maegai wargana jadi pada mebbui anre masing-masing ri bolana. Wangkalingai rupanna anre elo' na ebbu warga RT. 002 sippada tunu-tunu manu', tunu bale, sibawa tunu arelle. Lainge de' ma na mappasadia anre roaki taung baru, na lebbirangngi matinro nasaba yamiro wettu libur. Macca manengni taue mebbu beppa, tapi ko taung baru anre pada ko malleppe' uleng rumalla.",food & beverages
394,"Aja' ri menyerah ko elo'ki lebbi missengi puangta. Ko de'pa ri runtu'i gereja mappadae keinginanta, lokkaki ri gereja lain ri seddeta. Maega gereja lebbi na prioritaskangi mabbere firman na ma'jama pelayanan ri onrong umum. Yae najama sesuai sibawa misina gereja untuk menghadiri acara tertentu sibawa ummat beriman. Ko marennuni ri sedding gabung ri gereja terntentu, caritaki na olli'ki tau laing untuk runtu'i manfaatna purata lokka ri gereja. Sebarkangi firman. Kurangna gereja ri saisa' lokasi mawatangni saisa' tau kristen untuk ibadah. Padahal esso Ahad haruski lokka ibadah wajib. Jaji marennu laloki idi' tau engkae gereja ri sedde bolata, manfaatkangi madeceng ibadah ri gereja.",religion
36,"Ko elokki mebbu sanggara utti, beppa nomoro' seddi upoji. Sadiaki dolo baha-bahangna, biasa iya' mebbukka mappake utti manurung, sadiaki labbu ato tarigu, potasa' untu' mappagaring, wae cedde, sibawa wae kecce. Jaji pertama ri bukkai dolo uli'na yaro uttie, nappa ri bage duai. Ko pura yaro, malani' katoang untu' labbu'na. Pano' dolo labbu'na, tambahi pejje cedde, sibawa potasa, taroi wae gangkenna makkentala' cedde. Nappani pano yaro uttinna, mappellani minynya, sanggara'ni uttinna. Sambi ma sanggara' ki pasadia toni lammace, lasuna, golla cella, ladang, nappa ri polo nipi-nipi untu' ladangna matu. Ko macoklatni uttitta, akka' ni nappa tumisi' ni ladangna tambai pejje cedde. Pura yaro sadiani sanggara' utti sibawa ladangna, anreni.",food & beverages
702,"Wirausaha artina tau ciptakan bisnis baruna tanggung toni yaro risiko na tarima toni yaro lisunna modalna paineng. Wirausahawan biasa riasengni inovator, sumber ide, barang, jasa, ato bisnis baru. Tujuanna taue ma'wirausaha yaro untuk menumbuhkan ale yaro tangguh, de' namalomo cau'. engka daya saingna, kreatig, na inovatif. Sikap na watakna tuoi seiring ma'tambana wettu. Nasaba' ma'wirausaha tania proses cinampe, tapi' malampe' na mappatekko. Wirausaha mullei na baling kurangi aperrikeng na sejahterakan masyarakat. Wirausaha na areng peluang masyarakat untuk mebbui usahana ale-ale. Wirausaha to mabbukka maega onrong jamang, na kurangi pengangguran, na na tambai aruntukeng perkapita masyarakat yaro secara otomatis mullei na pakedo ekonomina negara. ",business
50,"Liburna diwenni Mila, lokkai ma balanca sibawa daengna ri toko pabbalu sambakoe. Abiasanna ko purai mattarima daengna, mellini golla, kecap, minnyak, tarigu, sabung, na laing-laingnge. Lalengnge lokka kero na labeki pabbalu beppa liwa' e na poji la Mila, jaji pura memengni mebbu rancana elo' leppang ko lisui. Alena tiwi' motoro jaji weddingi leppang na de' naisseng daengna tega tujuanna. Ternyata leppangi melli ri cozy burger, nasaba' liwa' na pojinna manre burger. Terpaksa daengna maja' i burgerna la Mila, melli toni natiwi' lisu untu' bapakna, na poro indo'na.Decengnama ro, tabbuka ni pabbalu burger e tette eppa ri araweng e, nasaba esso Ahad ki ri wenni.",food & beverages
339,"Massempajang ri masigi' ko uraneki wajib, tapi masagalaka mita anak muda lokka massempajang mariolo ko esso Juma' i. Biasa ri kampongku, purapi taue makkatobba nappa engka manengngi mattama massempajang Juma'. Padahal penting ladde yaro riasengnge mangkalinga katobba, runtuki aggurung na paringngerrang monro ri linoe de' na selamana, yaro topik katobba wangkalinga iya'. Makkedai tau riolota matemua watakkaletemmate rampe-rampe, bettuanna ada iyyamitu narampengakki tau engkae rimunritta anu engkae mabbiasa ripogau riwettu tuo ta. Narekko deceng ripigau, deceng totu narampengakki tau engkae rimunritta, narekko ja’ dipugau ja’ tommi tu tuli na rampengakki. Narimakkuannanaro pada laoni mai ppole deceng, na ajakki engka mancaji tau maraja pahang, nenniya maraja paddissengeng, ne’kiya deaga pangkaukeng, naseba sisebbu ada seddi pangkaukeng, mawere’mupi pangkaukengnge. Jaji parelluki mappegau deceng rilinoe, ri puangta, ri tau sideppeta, apalagi sempajangta.",religion
359,"Mabbicara tentang kittab suci, engka eppa napano' puangnge Allah SWT lokka ri eppa to rasul. Majjijireng na pano' Allah SWT na laing-laing maneng to asengna. Engka riaseng kitab Taurat, yae riareng lokka ri nabi Musa As, kaduanna riaseng kitab Zabur ri areng lokka ri nabi Daud As, katelluna riaseng kitab Injil ri areng lokka ri nabi Isa As, paling ri munrie ri aseng Al-Qur'an ri areng lokka ri nabi Muhammad SAW. Yae eppae rupanna kittab e, wajibki imani. Akkero ri alkitabna kristen e, engka ri aseng ajjancing mariolo lalengna engka Taurat na Zabur, sibawa engka ajjancing marimunri lalengna engka Injil. Ko yaro Al-Qur'an na pakei umma' selleng e. Paling marimunrie, al-qur'an paling sempurna na aseng Allah ta'ala. Akkero engka toni kisahna yamaneng nabi-nabita 25, jaji cocok to nariasengni sempurna.",religion
87,"Cara mebbu  esi' bua, biasa maega ri ebbu ko uleng rumalla untuk pappabuka. Pasadia manekki dolo yae sirup rasa leci, golla kessi, susu pute, bua panasa, kaluku lolo, agar-agar,  sagu, nata de coco, wae, na esi batu. Mulaini nasu yaro agar-agar ta ri wae pellae, tambai golla kessi si sinru, ko redeni tuppani no ri baki' e, pakkecci gangkenna matedde. Selanjutna, nasuki yaro sagu ta, gangkenna rede. Nappaki massoso bua-bua, mappolo-polo agar-agar, ri passeddi attarongna. Malaki attarong maloppoe, nappa pano' yaro esi batue si bawa sirup leci, taroi cedde susu, na wae kecce. Garuni menre, pano' ni yaro sagu e, ko makurang cenningna, paega-egai susuna. Mancaji ni esi' bua ta, siapni ri inung ri pella kessoe.",food & beverages
891,"Mariati sibawa Semma tau mallago, sijanci elo' maddare arelle. Lokkani yaro Mariati bele'i dare'na Semma cedde galunge, maitta kero mattajeng pura nacakkaki, de' na engka cumpa' Semma. Siuleng ittana akkero, narapi'ni taue mattaneng, sibuk manengni yae tau duae ma'sisiangi lakkaingna bine. De' siseng najaji ma'dare arelle yae tau duae. Nasaba' polei bare'e, na yaro arelle haruspa matetti tanae ko elo'ki tanengi. Bonynyok'i ko mattanengki arelle na wettu bosi. Nasambei mani yaro dare'na sibawa tanengeng babue Semma, lokkasi paineng na cakkaki riolo pa' matanrei aru'na pura na cakkaki biasa. Maitta kero malopponi babuena, naolli toni Mariati lokka mala kaju na mebbu si rencana ma' dare' arelle ko timo'i matu'. ",slice of life
870,"Mila mattama' ri perduniaan massilong online ri taung 2017, ri wettu debutna Wannaone. Berlanjutki lokka ri taung 2018 untuk magguru bahasa Inggris, matteru'ni yae gangkenna makkokkoe meski yae dua taungni de' na aktif magguru bahasa. Napoji siseng baku salle-salle silongna caritai tentang tegai monro, na maega sisengni kontak online na. Hampir yamaneng silongna ri sosial mediana naisseng pole online. Tiap ele' na poji mitai status silong online na, nasaba' hampir yamaneng silong online na tau macca ri assikolangna, macca agama, na macca maega bahasa. Apalagi pura toi siareng-areng hadia ko engka ulang tahun. Ko engka masalana Mila lebbi napoji caritai sibawa silong online na. Apalagi purani siruntu' dua silong online na ri taung 2022, na pada siseng yaro sifatna nasedding. Yanaro napoji ladde Mila online, khususna runtu' silong online parengi aura positif.",slice of life
121,"Mappunnai wettu kosong ri si essoe, sebaikna ma'jama ki hal mamello untuk aleta daripada monroki matinro ri kamara'ta gangkenna araweng. Makkokkoe maega tau malasa nasaba' makurang gerak i, jaji sebaikna ko engka wettu luangta ri pakeni ma olahraga. Ko puraki olahraga ri jaming lenynye maneng sarae engka ri ulutta, na sehat toki. Maega olahraga mello ri jama ri bolata pada senam, sit up, push up, ko elo'ki rijamae saliweng mello siseng ko massapeda ki ato lokkaki jokka-jokka. Setiap tau parellu siseng mappassu puse' ri si essoe, engka puse'ta massu artina sehatki apalagi puraki olahraga. Mariki maneng marajing olahraga esso-esso, khusuna ko engka wettuta kosong, embaki ma'olahraga.",leisures
324,"Makessing ko sangi mabbacaki koran, yaro kitab sucina selleng e, tapi lebbi makessing pi ko ri isseng manengi kisahna ri laleng koran e, yaro ribaca to  artina. Maega kisah melebbi ri lalengna koran e, bahkan akkomiro maneng ri isseng pekkoga batena nabi ta runtu mujizat, yaro koran e elo' mappada carita dongeng, tapi sebenarna kisah tongeng. Mappada kisahna nabi Adam As pekkoga batena ri suro medde pole ri soroga, kisahna Nabi Isa ri manakeng na de' gaga bapakna, Nabi Yusuf paling magaretta tapi' maega tau iri ri alena, Nabi Ayyub sabbara' medde maneng aga-agana wettuna malasa siaga ittana, nabi Muhammad nabi paling marimunri maegae siseng paccobana. Embaki bacai koranta, na ri baca to artina. Matu mulleki accoeri batena nabi-nabi laloi yamaneng paccoba ri parengi.",religion
105,"Akhir-akhir e, maega anak muda sangi mebbu konten engkae sunset na. Fenomenae yae, mancaji biasa makkokkoe na ri asengni anak sunset yaro anak-anak lorie lokka ma poto-poto sunset sebelumna labe' tangngassoe. Sunset biasana mello ri ita, ko ri wiringna tasi' e, tudang-tudang ki biasa ri wiringna tajengngi sebelumna mangngaribi sekitara tette lima liwe' tellu pulo. Ko tette sikeroni, ri Wisbar sala seddi onrong makkabbeang peddi ulu ri Politani Pangkep, maega anak muda lokka kero tudang-tudang, maccule kessi, ato lokka makkelong-kelong. Selain, makawe pole ri kampus e, yae wisbar gratismi. Seharusna yamaneng kampus, haruski punna onrong wisata untuk mahasiswana supaya de' na massu lokka sappa laingnge.",leisures
514,"Ma'golo' merupakang olahraga paling terkenal ri linoe, bahkan ma'golo engka tona lomba antar negarana. Maega tau poji siseng ri asenge manontong pa'golo', yanaro ri pancaji lapangan na onrong manontong pa'golo' liwe' loangna. Meskipun maega tau de' na setuju sibawa pa'golo', nasaba na aseng mappada judi, lebbi maega empi tau poji. Setiap urane harus macca ma'golo', yaro biasa sangi' ku angkalinga. Ma'guruna ma'golo' ri wettukku SD, lokka sempei, sisambeki mancaji kiper. Mancaji ni olahraga paling ku poji akkero, tiap lisuka mangaji lokka na maccule golo' sibawa silongku ri galunge. Pura toa sangi' lokka manontong pertandingan ma'golo' ri saliwengna kampongku tanrang upojina. Tapi' yaro pendapat makkedae urane harus macca ma'golo', de' siseng ku setuju, meski hampir yamaneng urane poji ri asenge ma'golo' ato pa'golo'.",sports
326,"Mila runtui beasiswa bidik misi ri kampusna. Yae taungnge cairki doi' na ri uleng rumalla, maega elo' na doiki. Melli dolo' hp nasaba' masolang hp na, melli toni baju baru untuk tomatoanna ri bolana na pake malleppe matu. Ri uleng rumalla maega siseng pahala wedding ri runtu, pada misalna ko massidekka ki untuk pabbukana yaro tau mappuasae. Magi yaro Mila barani siseng lokka massumbang yamaneng sesana doi' na untuk pabuka ri musolla cedde kampusna. Marennu siseng mitai, tapi mulaini bingung pekkogani batena waja' kos na semester depan, na maitta empa cair. De' na maitta purana yaro uleng rumalla maccoe' i give away ri instagram yaro hadiana maega, pas na ri undi, alena runtui yaro doi' e. Tongeng memeng ri asengnge, yaro ri abbereang yaro tommi matu' ri tarima sih tapi lebbi maega ko ritarima ni matu.",religion
886,"Stres malampe' na ganggui tuota, engka maega cara mamello rijama. Yae rijama supaya de' ri stres malampe' na tuoki marennu. Engka maega cara untuk mappalenynye' stres mello'e rijama. Yae parellu ri isseng nasaba'  ko berlarut-larutki, stres tania bawang na ganggui kualitas tuota, tapi' mullei mancaji pemicu lasa lainge. Makkoe carana, seddi jamaki yaro kegiatan ri pojie yae ri nilai efektif untuk mappalenynye' stres mappada manre agaga ripoji, jamai hobita, na lainge. Dua, olahragaki aja' ri masennang bawang ribolata. Tellu, mangkalingaki musik yaro masennange. Eppa, jamaki riasenge teknik relaksasi mappada yoga ato meditasi. Lima, istrahatki, stres mancajini tau makurang tinro, padahal tinro mello ladde untuk mappalenynye' sara. Terakhir, siruntu'ki sibawa silong ato sajingta, terkadang stres mawatang untuk ri urai ale-aleta, yanaro ko siruntu'ki tau ripojie mulle jaji makurang stresta ato lenynye' sisengi.",slice of life
72,"Attunung bale mappake komporo maniki makkokkoe.  Engka ri aseng attunung bale, ri ase' na mani komporo' e ri patudang bale nappaki tunu ni menre. Hargana yae ala' e tellu ratu sebbu paling masempo.  Pokkona idi' monro mki bale' i ko matasa'ni cualie. Riolo ro mai ko elo'ki manre tunu bale, mattunuki dolo aju maega. Pura yaro engkana tu bara apinna, malani attunung bale manna aju, bessi lebbi magello.  Kapi' ni menre baleta gangkenna matasa. Yaro attunung bale makkokkoe de' ma ri makkapi, mamakka topa balena, de' na mangu, jaji penting to engka ri bolata ta seddi attunung bale nasaba' gas mi bawang ri elli. Ko mappakeki bara api, malotong jarita na mamengngeng ki.",food & beverages
361,"Tahapan-tahapan no' na korange lokka ri nabi Muhammad, engka tellu nalaloi. Ri mulanna, koran ri pano' lokka ri Lauhul Mahfuzh kaciceng na yamaneng artina yaro Allah SWT purani na pa'tentu onrongna akkero, mappada na pa'tentu akuasanna na kehendakna. Kadua, korange no' pole ri Lauhul Mahfuzh lokka ri Baitul Izzah ri langi'na linoe artina langi' makawe' e ri bumie. Katellu, yaro korange polei ri Baitul Izzah ri langi' linoe lokka langsung ri nabi Muhammad SAW. No'na lokka ri nabi Muhammad, de' na sekaligus, ma tahap-tahapki engka saba'na parellu, masana, na onrongna. Yae tahapan katellue malaikat Jibril tiwi' i lokka ri nabi Muhammad SAW ri tanggala' 17 Ramadhan ri lalengna Gua Hira ri Mekkah. ",religion
570,"Wettunna corona, Mila lokka na sambei laptopna ri Computer City. Masolangi laptopna daengna narencana elo'i melli lainge nasaba' de'na na ulle pakei ma'jama tugas, padahal maega tugasna mappake laptop. Akkero lokkai sibawa silongna, lettui kero mai tette seppulo. Mattama'ni makkita-kita laptop mello, engka tona ritawarkangi laptop baru tapi' de' na genne doi'na manna na abbereang yaro laptop solangna. Maittai massappa tegae mello, lokkani kero ri paling maegae tau lokkai, akko toniro narencana melli. Naparessa manengi aga-aganna yaro laptop e, na mello mua. Na abbereangni yaro laptop solangna, hargana dua ratu' bawang, nappai lokka mala doi ri atm mabelae, lisuni na waja'. Lettu'na kero na palecce si berkas yamaneng engkae ri laptopna, lisuni ribolana. Langsung marajing jamai tugasna pa' engkana laptop bekas mello pura na elli.",technology
538,"Setiap tau rilinoe pasti teami nakenna lasa, apalagi yaro lasa nasaba' makurang kedoki. Engka seddi alat olahraga cocok ripake jokka-jokka sekaligus olahraga ni, yanaro riasenge sapedai. Olahraga mulle rijama ribolata, rikalilingi cedde bolata massapeda ele' araweng. Engka seddi tomatoa lato-lato liwe'ni coana, tapi malessi empi kedo. Massapeda i ko elo'i lokka mappasa,  padahal tau maega mua doi'na untuk melli oto na macca tomma mappalari.  Yatosiro sapedana sangi' napake lokka, ko engka elo' nalokkai. Mancaji toni olahragana,  yanaro malessi empi gare kedo na aseng dottoro e, pa sangi massapedai pole romai riolo. Mariki idi' anak mudae, aja' rikala pole yae lato-latoe olahraga pole ri lolona gangkenna matoa.",sports
872,"Alda merupakang tau introvert na makurang mateppe ri alena. Meski makkero Alda maega siseng silongna mamello lokka rialena. Alda sangi'na mabbere hadiah beccu lokka ri silongna ko purai ulang tahun. Alda sopan siseng ko mabbicarai, tania bawang lokka ri tomatoa tapi lokka ri yamaneng silongna mello to batena mette. Ko engka silongna millau tulung Alda magatti siseng lokka balingi. Alda de' naissengi makkeda tea ato de' ku ullei. Jaji yaro silongna naisseng siseng ko maittai ribalas pesanna sibawa Alda, artina de' na mullei ri illaui tulung. Gara-gara maegani silongna makkokkoe barani toni Alda mette ko engka elo' napau. Padahal ri SMA masagala siseng ri angkalinga saddangna apalagi ri ita macawa. Koniro ri SMA mammula maega silongna maddekke lettu ri akkuliangna. ",slice of life
374,"Mariki hemat mappassu ri asengnge doi', aja' na ri sangi' melli aga-aga na de' ma ri pake manengi. Hemat merupakang sala seddi abiasang mulia ri lalengna agama selleng. Yae parellu na engka taruki ko ri lalengna surah Al-Isra' magai na umma selleng ri lorangi hemat ri lalengna jamai esso-essona, yanaro de' ri mubadzir ato makkabbeang aga-aga.  Nasaba' mubadzir merupakang salah seddi sifa'na setange. Setan merupakang makhluk madorakae ri puang Allah ta'ala. Jaji ko hematki, maka rilawani aleta pole padai sifatna setangnge. Laingnge, mallawa pole riasengnge mubadzir, haruski hemat na ri taro doi' ta massidekka tulungi tau lainge. Ri pake doi'ta lao balingi taue liwe' mello'na nasaba' mancaji doko' ri akherat matu. Akkoe de' ri menghemat ri doi'ta maka de' gaga doi'ta ri pake mangammala. Mariki de' ri rupai sifatna setan, na embaki massidekka. ",religion
907,"Teknologi pammulani na sambei maneng taue perabotan engkae ribolana, mappada mannasu nanre, ma'sessa, komporo', na yaro masserringe. Makkoe biasana batena tau kamponge apalagi emmak-emmak jamai esso-essona ri ele'e. Seddi, maele' maneng moto' sebelumna tette enneng untuk massempajang, nappa mannasu untuk anre ele' tau ribolana termasuk kopi ato teng untuk lakkainna. Dua, pura yaro lokkani ma'sessa nappa cemme sebelumna tette pitu. Tellu, ma'tajengni pa'balu bale mattama, mulle to lokkai ri pasa'e melli bale, ato ko kaju mala ale-alemi ri dare'na. Eppa, lokkani na nasu maneng yae bale na kajunna sebelumna tette seppulo. Biasana bapak-bapak ri kamponge lisui pole ma'jama ritette seppulo seddi nappa manre ribolana minung kopi. Yae biasa abiasang najama emmak-emmak monroe ri bolana na de'gaga najama.",slice of life
520,"Wettukku biccu, engka olahraga na ku acculei toni ri assikolange. Melli ni getta maega, nappa ri cacing gangkenna malampe. Yae olahragae wedding rijama ale-aleta ko luppe-luppe bawangmi. Engka to makkelompok,  jaji ribagei dua tim, mappus ni, nappa yaro menange riolo luppe. Ko luppe ni pammula pole ri sedde, aro, sadang,  toppo ulu, na engka to riaseng merdeka ri akkai menre jarie.  Ko wettu istrahatni macculeni rilalengna kelas e. Yaro paling maccae luppe sangi mancaji pemenang. Lisuki pole massikola weddingki olahragasi, pa' yaro gettae wedding empa ri pake ko purani ripake kaciceng, ato ko engka pettu weddingi risambung paineng. Makkokkoe engkana tulu'na, riasengni olahraga skipping yae luppe tulu' e.",sports
363,"Taniaki selleng ko de' ri isseng aga rukun iman ta, aga rukun sellengta, lebbi-lebbi kittab sucita na malopponi. Koran mancaji parellu untuk ri aggurui, agguru carana bacai, mapele'i, na mangamala' kangi. Maega keutamaanna yae ri asenge al-qur'an, ta' jagai cinnongna, artina pole riolo romai de' na engka berubah lise' na manna seddi hurufu'. Pabbere syafaat, ri areng lokka ri tau yaro sangi e bacai. Al-qur'an mattiwi' tongeng, yamaneng ro siningna kittab taurat, zubur, na injil engka maneng ri lalengnga korange. Korange malomo topa ri apele', jaji niatta mani elo' ri padecengi ko elo'ki maggurui. Ko maega sarata tentang linoe, ribacai yae korangnge, nasaba' pabbura ating to. Mariki' padecengi niatta na riagguru yamaneng engkae ri lalengna korange.",religion
726,"Engka mappadana yaro pengusaha sukses, yaro tau pammulai usahana pole ri langkah biccu. Engka tau mulai usahana pole ri bolana ato na pajaji bisnisna jama sampingang. Perlahan na pasti, bisnisna sukseski na maega keuntungan na runtu, yaro bisnisna tamba maloppo toni. Modala' untuk rapi'i ri asenge sukses tania bawang makkareso tedde, tapi mebbu'ki strategi tepat untuk bangungi bisnista, makkoe carana. Seddi, sappa'ki ide bisnis, mulle pole kero masala ri sideppe'ta na yaro bisnista mancaji solusi pole kero ri masalae. Dua, ebbu'ki rencana bisnis mappada onrong, modala', proses produksi, na lainge. Tellu, pasadiaki modala', nappa risetki yaro saingangta na calon konsumenta. Eppa, promosiki na evaluasi yaro bisnista secara berkala, supaya ri issengi aga parellu ri padecengi na tamba mello bisnista. ",business
408,"Pempek merupakang sala seddi anre khas pole ri Sumatera Selatan, khususna kota Palembang. Pempek ato empek-empek tarebbu pole daing bale pura ri giling mancaji halusu'. Nappa ri campuru' sibawa labbu kanji na labbu tawaro. Ri lalengna palenne empek-empek biasana ri pasilongi ladang masikola' malotong yanaro riaseng cukka ato cuko. Lainge, biasa ri anrei sibawa bonte na mie ridi. Pampek bentukna maega to rupanna,  tapi' yang pasti malemma ko ri katenni. Engka riaseng pempek lenjer, pempek kapal selam, pempek keriting, pempek pistel, pempek adaan, pempek tahu, pempek kulit, pempek tunu, na pempek lenggang. Ri antara yamaneng rupanna pempek, paling terkenal riasengni pempek kapal selam.",culture & heritage
874,"Engka seddi istilah rilaleng massilong taue riaseng persahabatan sehat, yae artina massilongki tega mulleki mabbere dampak positif, kekuatan, na kedamaian ating, pole seddi lokka ri seddi tau lainge. Massilong makkatenni peranan loppo lokka rialeta, meski terkadang masaraki nataro. Ne' pada akhirna massilong mappadai pentingna sibawa kesehatan menta. Silong mamello pada umumna yaro tau paling matongeng ato de' na engka mabbelle sibawa aga na paue. Lebbi napilei jujur sibawa niat madeceng daripada niat caritaki ri munrita. Selain jujur, mulle toni ri teppeki. Paling cocok ladde'ni ko engka sahabat sehat ta, mulle ri silongan maccoe' lomba, arengki informasi penting, maccoe' relawan massilong, na lainge. Berdampak positif ki madeceng sibawa silongta lokka ri lingkunganta, iga tau tea. ",slice of life
28,"Purani mangkalinga ri asengnge beppa lasuna, liwa' lomona ri ebbu nappa mamello ri anre nasaba' ko iya' sedding tea paja timukku macceppa. Jaji embaki mebbu, pasadia ki lasuna cella, lasuna pute, tarigu seddi kilo, masako seddi doko, mantega, golla kessi pitu sinru nanre, minynyak, na wae. Malomoma ri runtu baha-bahangna. Matu campuru' manengni tarigu, wae, mantega, rempa-rempana, mello to ko engka daung lemo na. Pura yaro ebbu'ni pake paggulung, nappa ri polo-poloni pake panggulung pada ko mebbu'ki mie. Sanggara'ni menre gangkenna matasa. Wedding sih ri anre, pattama ri palese mulle monro gangkenna si uleng. Makessing ri anre ko manontongki, atao tudang-tudang ri pasinung kopi.",food & beverages
119,"Wettu paling mamello untuk matoro'i doi'ta yaro ri wettu kosongta, wettu de' gaga jama-jamangta na de' tomma gaga ri pikkiri lainge. Apalagi ko idi' sangi'na maega ri pake doi' na de' na ri isseng tega manengi ro lokka, makkoe carana. Seddi, mappasangki ri hp ta riasenge pa'catat doi' massu na mattama. Dua, pattama'ni kero siaga gajitta ato pemasukanta. Tellu, ko engka ri balanca uki' toi kero siaga doi' ri pake, matu' ta'rekeng maneng rimunri siaga egana siuleng ri pake. Eppa, pattama' toi riasenge doi' uleng-uleng mappada melli pulsa ato paja' cicilang, jaji ta'rekeng toni sibawa doi' ri pake. Wedding tomma yae ri uki' ri bobboe aga-aga elo' ri elli, tapi ko ri hp ki muki'i langsung tarekeng otomatis.",leisures
537,"Treadmill riaseng ala' olahraga mulleki jokka na lari tanpa lecce onrong. Ri lalengna yae ala' e weddingki matoro'i gattina, belana, na mulleki misseng detak arota na kalorita tattunue. Ko elo'ki mappake treadmill parelluki dolo' lokka mapparessa ri dottoro', keda de' mua gaga gangguanna aleta. Ko de'ma mammulani missengi tombolo'-tombolo' engkae ri lalengna treadmill. Dua, pemanasanki dolo' sebelumta mulai olahraga. Tellu, padecengi gatti'na yaro treadmillta sebelumta menreki. Eppa, menre'ni riase'na, nappaki tenre'i tombolo'na untuk mammula kedo, aja' ri allupai makkatenni ri pakketenningenna. Pasadiaki wae, atoro'i kencangna sesuai kemampuanta, nappa ko purani peregangangki ato pendinginan na de' namapeddi ale-aleta. Cocok yae rijama secara rutin, ko elo'ki olahraga jokka ato lari tanpa lecce-lecce.",sports
551,"Manfaatna massikola liwe' narasakanna wa' Muhe ri wettu toana. Wa' Muhe masagala mammotoro ato ri ita mangoto, sapedami sangi' napake lokka mappasa na sebagai toni olahragana. Mita manengi silongna mappadae umuru'na de' namulle jokka pada biasae, monromi matinro ribolana ri parutusu' ri anakna, na alena lokka empi jokka-jokka ri pasa'e ko engka elo' na elli. Manfaat sebenarna olahragae maega, mappada malessi ale-aleta, nakontrol tane' aleta, mamello arota, mappano' risiko depresi, sibawa na mapamello imunna aleta,  jaji masagalaki nakenna lasa. Yaro wa' muhe' seddimi lasana yae ri umuru'na 80 na taung, yamiro matanna bawang maja' purani ri operasi katarak.  Yanaro manfaatna na sedding massapeda, nasaba yae de' tona gaga najama, jaji yanaro napake mappaturung puse'. ",sports
719,"Setiap tau pasti madodong ko lisui pole ma'jama, tapi' pekkogani ko engka empa jama-jamang harus na pappura ri kantoro'na padahal de'pa na pappurai, terpaksa natiwi'i lisu. Sebenarna kaciceng ato bekka dua de'ma na masalah, terutama ko yaro bebanna jamangta de' na maega ana de' na mungkin mulle ri pappura ri kantoro'ta. Yae bahayana ko mancajini abiasangta tiwi'i lisu jama-jamangta. Maega tau ko lisuni pole ri kantoro', harusni bawang nallupai yaro jama-jamangna, nasaba' engka anakna mattajeng ribolana untuk maccule-cule, ato ko engka hal lainge elo' rijama ribolata ri saliwengna jamang kantoro'ta ko wenni. Fokuski ma'jama ri kantoro'ta, atoro'i wettuta madeceng, aja' na maega wettuta tabbeang percuma. Mariki lisu ri bolata na masennang nyawata, de' na bayang-bayangiki jamang kantoro' nasaba' yaro jamangta purani. ",business
410,"Ri taung 2022 engkani 38 provinsi ri Indonesia. Tentuna yamaneng provinsi engka anre khasna, jaji weddingni mappau engka 38 to anre khas ri Indonesia wakili masing-masing seddie provinsi. Engka seddi anre khas pole ri Indonesia, liwe' maegana poji tania bawang pole ri provinsina, manna saliweng provinsi, apalagi saliweng Indonesia maega poji, riasengi rendang. Rendang sala seddi anre tradisional pole ri Minangkabau, Sumatera Barat tarebbu pole dageng na santan kaluku mancaji bahan utamana sibawa rempah-rempah. Saking egana tau poji manre riaseng rendang, engka tona makkokkoe riaseng rendang frozen, artina rendang ri pabbekui ri lalengna freezer, jaji mullei tahan gangkenna dua uleng. Apalagi ko elo'ki pancaji oleh-oleh, cocok sisengki melli rendang frozen.",culture & heritage
299,"Hajji mancaji seddi kegiatanna selleng paling mawatang rijama. Pole kero ri rukun islam, yae lokka hajji engkai ri nomoro' lima makkedani 'lokkaki hajji bagi yaro tau masagenae'. Masagena koe artina masagena doi', pakkineddinna, na atinna.  Masuli' biayana lokka ri mekka, mappulo juta pa na maitta topaki mattajeng. Engka ri aseng hajji plus maddatu juta ri pattama na magatti ki lokka. Aga' mawatang yae ko tau makurang doi' na, nasaba' harus pi maccoe hajji reguler mappulo jutae ri waja'.  Meskipung masuli' biayana lokka hajji, de' nakurangi tau lokkae hajji, sangi' pennona mekka. Yaro hajjie rijamai ri uleng hajji, lokkaki ri Madina sekitarnya seddi uleng. Nasaba' kaciceng mi sitaung yaro hajjie, maega tau tajengi magapi na bageanna lokka.  ",religion
91,"Wettunna ro mai Mila, elo' temme pole ri assikola SMA na lokkai ri Penrang. Akkero ri Penrang mabbeni dua esso ri pantai Ammani. Pertama engkana kero, wennie doang anreang ri arengngi nasaba' maega doang kero. Mila de' siseng na wedding manre doang, engka kasi' alergi na. Tapi de' gaga appileng anreang laingnge, sangi doangmi doang kecap na doang nasu si bawa cecca pao. Yasiro wae bawang kasi, jaji terpaksani na anre semoga de' ma natturung kate' na. Decengna ma purana manre wenni, de' ma gaga kate'na pole, baja makkoto. Yaro bawang ale-alena mi ri bolana engka alergi na ri doange, padahal maega siseng vitaminna doang e. Lisuni pole kero ri pantai e, tellu esso purana manre doang, syukkuruki de' ma na maga-maga.",food & beverages
25,"Biasaki tuh massanggaraki bale na tabbessiri ki minynyak pella, biasani terjadi nasaba' iya' ku lori siseng manre sanggara bale'. Pasti makurang empi tau missengngi magai ro na mawatang massanggara bale. Engkani biasa maddekke mancaji buru' juku na bale. Jaji toh, ko tea maki na tabbessiri minynyak atau maddeke baleta ri pammuttue, taroi labbu passapu yaro bale sebelumna ri sanggara. Coba ni matu, nasaba' iya' makkoro toka biasa na tabbesirika minynyak, ne purana ku runtu' yae carae esso-esso ku ni ma sanggara' bale. Yae carae wedding ri pake ri yamaneng jenis bale, ri pano' bawangni ri labbu' e ko purani ri pejjei. ",food & beverages
48,"Ri asengi yae minumang ato de', tapi yae wajib ki minungi esso-esso. Tau minung pura manre, magello ladde ko wae pute na inung, minungki pabbura haruski pake wae pute. Pada ko lokkaki manre ri warung e, biasa engka ri balu maega rupa minumang, melliki kasi' wae pute. Iya' ko lokkaka ri warung manre, wae pute mi ku sappa, nasaba' ko laing ku inung, elokka sedding tallua. Penting to yae wae pute untu' aleta, jaji wajibki minung dua litere si esso. Maega tuh penyaki' ko kurang cairangi taue, ato biasai minung minumang ri balue maega e ramba-ramba' na. Aja lalo kasi' na sembarang ri inung, embaki pada pajaji wae pute mancaji inung nomoro' seddi ri poji na ri inung to dua litere' egana si esso si wennie.",food & beverages
