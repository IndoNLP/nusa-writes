id,text,label
450,"Mengantri artina mattajeng ki ri munrina taue gangkenna giliranta lokka ri yaro onrong elo' ritujue. Bank BRI mappunnai dua tipe antrian, engka untuk teller (mattaro doi') na engka to ri aseng customer service (murusu' pelanggang). Setiap tau wedding mala dua yae antrian ko elo'i na tuju maneng, ko seddi mi malani tegae na eloki. Onrong mala antrian engka ri ceddena tange' ri lalengna bank BRI. Akko ri olli ni nomoro' ta mulleni lokka ri teller ato ri customer service. Iya' mancaji tau riolli lokka ri customer service, magana tappa engka tau tudang akkero ri bangkona. Yaro customer servicena tappa nalayani mani, nasaba' de' to na ulle macai'. Monro manikka mattajeng na mammoro ri laleng atingku, keda iya' mapperi-perri tomma elo' lokka mangngajara' ri assikolae, na de'pa ku engka malai antrianna taue.",angry
661,"Lokka mattaneng rigalunge mancaji abiasangna Mariati ko narapi' ni wettu aggalungeng. Lokasi galung najamae lakkaingna mabela pole ri bolana haruspi jokka ri wiring bulu', nasaba' motoro' de' na ulle labe' akkero. Tette seppulo seddi lisuni pole massisi, labe'ni akkero ri wiringna bulu'e. Engka naita pong pao kero mabbua, jaji leppangi mitte. De' na maitta maega dare' pole engka lebbi seppulo elo' lokka manre pao tasa'. Maggorani Mariati supaya medde'i yaro dare'e, de' gaga tau'na yaro dare'e. Tappa maitta maddeppe manengni yaro dare'e, engka seddi barani siseng lokkai elo' naokko yaro pao na katenni Mariati. Lari lisu matau' ri dare'e, na maccai'cai' ri laleng atingna, madoraka pa yaro dare'e.",fear
426,"Junusia nappa naisseng makkeda engka lasa kista ri laleng bua-buana. Padahal nappai ri areng anak ri bua-buana ri puange, tellu taung ittana pura botting. Takkini i pasna lokka ri ruma sakit elo' burai yaro lasa kistana, tapi' de' ri ulle passui nasaba' maddekkei ri anak na. Peddipa atingna pas na ditanai makkeda, ko de' ri passu yaro kistata, idi' mate, tapi' ko elo'ki passui anakta mate. Iga tau elo' mate anakna, nappai kasi' marennu siseng na aseng alena mattampu, tappa riarengi lasa pole ripuange massamang sibawa anakna. Ri kerre bawangni bua-buana yaro wettue, nappa lisui bolana radde, terri tongeng. De' na naisseng pekkoga batena matu ko aserani uleng mattampu'na, tuo mui gah anakna ato de'. ",surprise
181,"Iga tau de' na marennu ko menangi undian, pasti marennu manengki. Ko idi' tau na lorie maccule-cule mappake sosial media pada Instagram, Twitter, ato Tiktok, coekki ri asengnge give away. Maega ni makkokkoe tau maega doi'na biasa mabbere mappake give away, supaya engka tau followi Instagramna. Malomo mawatang sebenarna menang give away, tapi daripada maccule sosial media maki bawang, paccappu kuota internet. Mending cobaki maccoe, na engka to ritajeng koelo'ni pengumuman. Ko pengumuman na idi' runtui give away na, rennuta ro pasti. Makkokkoe maega ni tabbukka give away, apalagi mulaini sosial media mancaji onrong balu-balukeng. Mello taue maccooe', embaki pada maccoe supaya runtu' ki hadia. ",happy
638,"Pappinedding matau' elo' ri caiki ri tau lainge ato matau'ki ri bentak tau lainge, mulle jaji mancaji lasa mental, tapi' de' ri ulle mebbukan diagnosis aleta tanpa lokka mapparessa ri tau ahlie. Idi' rupatta tau pasti puraki ri sedding matau', yaro alami mua, tapi' ko matau'ki ri caiki padahal tania kesalahanta, makkoe gejalana biasa ko nakennai riaseng lasa menta. Engka riaseng gangguan panik, merupakang panik tiba-tiba de' na mannessa lokasi na wettuna, mulleki panik nappani malippuno, tallua, na sesak. Post-traumatic stress disorder, yaro ri ingngerrang maneng kejadian riolo pole ri alami, na yaro ganggui aleta paling maitta 6 uleng purata na kenna yaro kejadiange. Engka topa riaseng mitau' mallempengeng matau' sisengki ri sedding mulle si esso bujuru' ri lalengna 6 uleng peddi ulu', ma'didi'-didi', na ma' dumba'-dumba. ",fear
783,"Tallua merupakang gejala pole ri kondisina aleta de' na sehat. Tallua adalah kondisi tega yaro lise'na lambungta messu paksa pole ri timungta. Maega lasa pattandana pole ri tallua. Meski makkero tallua de' na menular, yae kondisie riaseng Sympathetic vomiting. Yae terjadi ko engka ri bau ato ri angkalinga tau tallua, na elo' toni risedding tallua. Biasa mua yae terjadi na saisa' ilmuan na asengni yae sifat simpatik engkae rilaleng alena tiap taue. Sympathetic vomiting mulle mancaji reaksi sederhana ko mitaki lua na maciddi'ki mitai ato ri angkalinga. Selaing yaro, bau pole ri luana taue ato luata tommi mancaji bau paling maja' ri immau inge', yanaro mullei na rui' tau ri seddena untuk tallua to nasaba' maciddi.",disgusted
485,"Macai'ki nasaba' macet nasaba' maega siseng oto ri tengngana lalenge, tentu tania ri maegana kendaraan na macet. Macet terjadi nasaba' kurangna tau elo' mappake ri asengek kendaraan umum. Di tambai sibawa pembangunan na appadecengan laleng napoji siseng macet. Terhambat siseng lalenge ko engkani oto tiwi' peralatan appadecengan laleng. Apalagi ko de'gaga polisi matoro'i lalengna taue. Appadecengan laleng sangi'na mala wettu paling maitta, yaro tukang na maega siseng monro kero padecengi. Entah nasaba' maitta prosesna ato maga. Biasa pura nacebbo lalenge, tapi' malai wettu siuleng nappa lokkai na tambal. Maksudku iyya ko elo'i ri padecengi siseng ri padecengi gatti, nasaba' laleng merupakang kebutuhan penting ripake esso-esso. ",angry
286,"Pengalaman risalai ri seddie tau, mullei mattaro lasa liwe' lalengna. Bahkan mullei mabbere trauma mebbueki mabbukka ati untuk tau baru. Pappinedding tau'na risalai mancajini na hambatki untuk mabbukka lembaran baru. Ko elo'ki tuo mello, parelluki berdamai sibawa pengalaman pahit ta. Makkoe cara parellu rijama untuk de' ri terpuruk sibawa kesedihan. Seddi, paleppei aleta pole belengge masa lalu, anggapki yaro mancaji proses memulihkan luka purae engka. Dua, jokkaini yaro tahapan pemulihan kesedihan na riareng aleta wettu. Tellu, paleppei cai'ta, terkadang mawatangki mallupai nasaba' mawatangki tarimai keadaan purae terjadi. Eppa, sappa'ki bantuan, pada curhat lokka ri silongta ato lokkaki ri psikolog. Lima, lebbi sayangi aleta, ko ri poji aleta maka tuota lebbi malomo, riseddingi engka silongangki padahal aleta tommi. ",sad
674,"Statistik makkeda engka 16 persen wanita nakennai riasenge penguntitan artina engka tau maccoeki. Bahaya siseng yae makkunrai lokka ale-alena, apalagi jokkami, mammotoro' lagi mulle jaji engka maccoeki, pa' pasti mammotoro' to yaro tau maccoeki. Tiap tau rimunrita pasti gilingki mitai maga memengi yaro taue maccoe matterru ri iyya, engka elo' na akkutanang ato magai, tapi' yaro penguntit e maccoe bawangmi. Pikkirangta pasti negatifni apalagi yaro tau de' ri issengi maccoeriki, elo'ki mewai mabbicara matau' toi, jakke na hipnotiski, pa' maega siseng toni pa' hipnotis makkokkoe. Maja' to ko mello laddeki lokka ri tau asinge, biasa-biasani bawang, yanaro parellu sisengki makkunrai massu sibawa silongta ko engka elo' ri lokkai. Tania cuma wennie maega penguntit ri ele', esso', araweng, lebbi-lebbi ko wenni.",fear
665,"Dare' peppengi taue pasti engka to saba'na. Dare' mancaji to sala seddi olokolo' ri kampongku paling maega pa' maega bulu'. Ko engka mattasa bua-bua pada pao, jampu, utti, na sarekaja mammessangni tu Dare' ri dare'ta. Dare' peppeng tau mulle jaji engka seddi silongna lenynye, yanaro liwa' sensitifna ko mitai tau. Maegana dare' lokka ri dare'-dare'na taue mancajini taue mappasang jebakang untuk Dare' supaya de'na lokka paineng. Maega to tau na piarai Dare'e, na de' ri isseng aga manfaatna yaro. Mulle to jaji na peppeng yaro taue nasaba' tiwi'i aju pada tongkat ato batu untuk rempe'i yaro Dare'e, na ri peppeng tosi ri Dare' e nasaba terancamki nasedding nyawana. Engka ri peppeng sibawa Dare' nasaba' tiwi'i anre-anre napojie, yanaro na elo'i na ala Dare'e pa' malupu'i. ",fear
227,"Matanrena angka tau botting ri wettuna nagalaki virus covid-19, maegangi anak-anak ri awa umuru'na. Engka madeceng purana botting engka to maja' massarangngi. Yaro fenomenae maega jaji ri Indonesia, khususna anak SMP-SMA. Massikola lewa' online, na maega lokka massuroi ribolana. Madeceng maja' to wettuna corona, menre to aga-agae, ne' masempo mua ri wajakan ko elo' ki botting. De' ma na maga iya' ko sibawa mui tau ri pojie botting, ato engka mua restu ri runtu pole ri tomatoatta, tapi ko umuru' haruski ri ase'na seppulo pitu. Umuru' paling mamello ko elo' taue botting malolo dua pulo seddi ko makkunrai, jaji yanaro marennu mua ko sikeroni umuru'na yaro tau botting makkunraie.",happy
670,"Wettunna Fika lisu pole ma'jama ri wennie, engka tau maddeppeki motoro'na ri munri. Naissengi pole ri kaca spion motoro'na engka tau mita-itai pole ri munri sambil maccoeri. Nacoba palemeki dolo' motoro'na jakke yaro taue taniama alena naccoeri ato engka elo' na onroi leppang ri wiring lalenge. Tappa maddeppei yaro taue ri samping motoro'na, pada lebba ko si issengna na ewa mammotoro' majjejereng. Elo'mi kapan sappa silong yaro taue, tapi maja' ni nasedding Fika, apalagi wenni ni yae, elo'ni ma'beko lokka ri lorongna. Maccoe' empi yaro taue ri alena, na akkalaki alena leppang melli bensin ri wiring lalenge, leppang toi yaro taue. Pas na yaro taue ri liseki bensin motoro'na, makencang sisengni laona Fika lisu ri bolana, matau' sisengi  sibawa yaro taue, apalagi ruane.",fear
805,"Hal paling maega terjadi ri masyarakat yaro mateppe'e ri aseng mitos. Engka mitos makkeda ko makate' ajeta artina puraki malle'ja tai na ko jaritta makate' artina engka tau elo' parengki doi'. Memeng saisa' pole tau alami yae, tongeng. Ne' sebenarna maega hal mulle pakate'i ajeta ato jaritta mappada alergi salah seddina. Heranku iyya maga ko makate' aje artina puraki malle'ja tai, padahal sangi'ta mi massapatu ko lokkaki na massandale'. Harus siseng yae ri palenynye' makkita ja'ta lokka ri tai olokolo'. Tai olokolo' merupakang pupuk kompos ato organik makkiguna untuk taneng-tanengeng ri ceddeta. Jaji akkoe aja'na ri maciddi sibawa tai, ko nakennaki tai yaro salata tommi. Tai ri alle'ja nasaba' idi' de' ri makkita deceng ko jokkaki. Sekebbong-kebbongna tai olokolo', lebbi makebbong pi tainna taue. ",disgusted
166,"HP pada hal na laptop, tapi' hp lebbi penting ri punnai makkokkoe. Hp wedding toni ri pake ma jama, wedding ri pake mangkalinga musik, wedding ri pake manonton, wedding ri pake mabbere-bere pesan, na ri pake toni massikola. Melli hp baru mulle maneng na jama yaro jama-jama e, mancaji elo' na yamaneng taue. Akkoniro murid-murid monroe ri bolana massikola online wettunna ri gala ri covid-19, yaro de' gaga hp na wajibki melli nasaba' de' na ullei maccoeri aggurungna ko de' na pake hp. Mattaroni doi' yaro tomatoanna ta siuleng na perrengi untuk melliangi hp anakna. Decengna engka mua na runtu masempoe harga na wedding na jama maneng agguru online na. Liwe' ni rennu anakka maccoe magguru si paineng.",happy
814,"Betapa marakna makkokkoe kasus pelecehan seksual ri Indonesia. Engka tellu anana' SD perkosai ana' TK ri sideppe bolana, engka petinggi pesantren perkosa maega anak gurunna, na engka to petinggi sikola perkosa anak muridna. Bahkan paling mappakaciddi yaro berita tomatoa urane perkosa anak darana. De' ri isseng tegani onrong paling aman untuk makkunrai makkokkoe. Ri bolana bawang monro engka ancaman pole ri ambo'na, lokka massikola engka ancaman pole ri gurunna, na ko ri pattama' pesantren de'na aman pole ri petinggi pesantren. Mabiccu empi lagi anana' makkunraie engkana ancaman pole ri silong uranena, padani yaro kasus anak TK ri perkosa sibawa tellu anak SD. Mappakaciddi-ciddi siseng ma'baca kasus pelecehan makkokkoe. Hampir esso-esso engka kareba temmamukka pole ri linoe.",disgusted
437,"Ida sala seddi tau liwe' takkalupa, apalagi mallupai tega na taro konci motoro'na. Engka katellu monro gangkenna araweng sappai ri asengnge konci motoro'. Pura nallupai malai lisu laptop pembagean pole ri assikolange ri assikolange. Terri ni sappai, lokka mapputara' cctv, tapi pura tosi ri hapus. Lokkani bajanna ri tau maccae siapa tau engka tau malai tallolang, padahal ri atteangi ri guru agamanna lokka, na de' tongeng tosi yaro sanroe. Maega apoi lokka sibawa silongna. Maitta mani kasi' nasappa, mappasadia ni doi' elo' sambei yaro laptop e. Tappa engkani gurunna makkeda ibu MTK malai laptopnu, pa' de' mu passedde decengi, monromi tabbukka kero rimejae, jaji alena taroi ri ruangan kepala sikolae. Marennu ni na sedding, na masiri' to.",surprise
834,"Iyya de' ku teppe sibawa pernyataan 'tallolang nasaba' engka kesempatan'. Tiap tau pasti maega na runtu' kesempatan untuk mancaji tallollang ko makkoiro. Tapi' saisa' mi pole taue mancaji tallolang tongeng. Engka naita hp tattale, ato engka hp na allupai taue ri motoro'na, lokkai na ala nappa nabalu'. Tau alenynyekeng edena mancaji korban, keda marantasa' eggangi mattaro agaga, jaji engkana malangi. Padahal iyya pura toa ri alang hp ku wettu'ku lokka mappasa, na yaro hp ku engkai ri laleng tase'ku. Ku saleppang yaro tase'ku, de' ku seddingi engka tau malai hp ku. Yanaro de' siseng ku setuju sibawa yaro pernyataan, ko makkero maesa' mancaji tallolang maneng taue. Menurutku iyya yaro tau tallolang tania nasaba' engka kesempatan, tapi' engka mettoni tuo ri laleng atingna untuk mancaji tallolang. ",shame
213,"Taung 2017 mancaji taung paling de' ulle mallupai ri tuoku. Si runtu'ka sibawa aleku, na si runtu' toa sibawa tau pasiruntu'ka na aleku. Yaro ri asengni Wannaone, sala seddi boy group pole ri Korea Selatan. Sebenarna de' ku issengngi aga elo' ku ala jurusan ri akkuliangku matu, de' to wisseng keda mata pelajaran aga ku poji. Koniro waccoeri mitai ma tanding gangkenna mancaji Wannaone. Debutki yaro taung e, na lokka toi ri Indonesia. Lokka ka mitai, nasaba' nappakku poji Korea, na nappakku to lokka manonton konser. Witani makkelong kero ri panggung e, na ita tona pole mabela, meskipung seddi mi detik kapan ro. Liwa' rennuku, de' ku ulle matinro lisuku pole nonton konser, nasaba' ta bayang-bayang materru wettuku naita.",happy
460,"Bindo' ato strabismus ato mata biro', merupakang kondisina mata de' na sejajar. Biasa engka mattama'i, engka massui, engka no', na engka menre. Bindo' nakennai ri seddie mata, tapi engka to dua-dua matana bindo'. Tau mappunnae mata biro', de' na mulle fokus pakkitanna ri seddie barang, laingi seddi natuju pakkitanna. Yanaro maega siseng tau sangi' makkedai yaro tau makkoero matanna. Faktor keturunan mancaji paega saba'na mata biro', tapi lebbi maega gara-gara engka lasana ri saraf matana penderitae. Padahal maegangi tau nakenna yae bindo' ri wettunna anak-anak, artina wettunna anak lolo, normal mui batena makkita. Yanaro, macai'ka biasa ko engka tau makkedaika bindo matannu, padahal de' ma biasana ku mappakkero. Yamaneng na ro tau de' siseng na mulle tahangi ja' pole ri timunna.",angry
446,"Rikelasna Mila tania tau maega silongna, saisa'mi na lori naewa maccurita.  Tania makkeda sibombe'i, tapi' alena tau pasiri'-sirikeng sibawa tau lainge.  Akkero wettue lokkai na urusu' nilaina sibawa silongna ri ruang guru, pa' elo'i na palecce nilaina marendae lokka ri semester marimulae, na yaro matanre lokka ri semester marimunrie. Engkana silongna suro tiwi' raportna ri Mila jaji maitta-ittai kero mai. Esso Sabtu yaro essoe, na de' gaga pilajaranna ko ele'i. Lisuni kero ri kelasna sibawa silongna, makalaing-laing ni na sedding.  Silongna ri olo mattama nappa alena. Tiba-tiba moni ni musik salama' ulang tahun, engkani beppa sibawa liling,  makkelong maneng ni silongna. Takkini marennui na sedding pa' de' na harapki ri areng kejutan ri silong seddi kelasna. ",surprise
264,"De' ri mancaji tau na lorangki tomatoatta mancaji liwe' siseng siri'na. Koniro wettue, lokka Yaya' ma tes polri na de' na lulus. Maittani magguru pole ri kelas seddi SMA untuk pasadiai alena jama manengi tes mattama polisi tapi de'na lolos. Padahal yalebba ro seddi ri pattujuangngi pole ri tomatoanna, nasaba' ambo' na polisi. Mamello topa alena Yaya' jaji cocok to ko mancaji polisi. Maga na gagalki ri tes uki' na, tes kesehatan lolos mui. Akkoniro wettue na putara' si alena, sappa jurusan ri kampus makawe' e, nasaba' ma daftarki SNMPTN de' to na lolos. Aga bua'-bua'na rangking seddi ri assikolanna, na mamello topa prestasina, ko de' ri ulle mattama kampus na mancaji polisi.",sad
682,"Iyya' matau'ka lokka mabela ale-aleku. Mappada lokka menre' pesawat, lokka sompe', ato lokka ri mall. Puraka lenynye kaciceng na de' gaga tau missengi ribolaku keda lenynye'ka yaro wettue. Lokka ka ma'jama ri Ujungpandang mabela pola ribolaku, onrong jamangku engka onrong tinrona jaji de'na ku lisu-lisu ribolaku. Yaro wettue engka elo' ku elli ri pasa'e na de'gaga silongku mulle silongangka lokka mappasa' jaji lokkana ale-aleku. Akkero berhasil mua' lettu ri pasa'e, tapi ri laleng lisunna beda laleng riolae, na akkerona sala menre oto pete-pete. Mabela ka makkalu' cedde ni narapi kampongna emmakku, maitta manikka mappikkiri' keda magapi yae ku lettu. Koniro ku mammula matau' siseng ale-aleku, apalagi yaro Google Maps de' na mannessa eggang pakkannessana.",fear
270,"Akkoe tips na ko elo'ki de' ri gagal ko elo' ki botting sibawa tau ri cinnai. Pertama, millauki petunjuk sibawa puangta keda elo' ki botting sibawa tau ri pojita na mulaini makkumpulu' doi' untuk botting. Kadua, depperi yaro tau ri cinnaie, haruski misseng keda de' ma gaga tau napiji laingnge nasaba' ko engka lebbi ki munduru' memeng. Katellu, maddeppe toi ri tomatoanna, nasaba' biasa tomatoa engkana nataroang anakna calon, na parelluki restuna tomatoanna yaro tau ripojie ko elo'ki pabbainei. Kaeppa, aja' na ri maitta eggang monro mannawa-nawa ko masagena ni, apa' engka amma tau lombaki lokka massuroi. Mapeddi tu atitta, massappa pasikki tau laingnge, na mawatang to yaro ri aseng mallupai'.",sad
637,"Mila kelasa enneng ri SD, yaro ele'e mapperri-perri manengi tomatoanna lokka ma'jama, jaji alena lokka massikola massapeda pada biasae. Engka seddi na allupai tomatoanna parengi, yaro doi' elo'e na balanca ri assikolanna, pa de' na engka tiwi' riasenge addokoreng lokka massikola. Maittai mappikkiri keda malani doi' ri tase'na tomatoanna ato de', nasaba' ko malai maturi caiki ko lisui ko de' na mala jakke mabbalanca manengi silongna na macinna toi alena ato malupu'i. Terpaksa malai doi' ri tase'na tomatoanna, yaro onrong doi' sangi na onroi mala emmakna untuk riarengi doi' balanca. Akkero ri assikolange, wettu istrahat de' gaga silongna massu ma' balanca sibuk manengi maccule latto-latto jaji de' to Mila na ma'balanca. Lisuna ri bolana na palisu gatti yaro doi' na alae denre ri onrongna, matau' sisengi ri akkedai tallollang ato mala doi' de' na mappau ri tomatoanna.",fear
821,"Santi botting baru, nappa botting siminggu ittana sibawa lakkainna riaseng Johan. Santi maittani sangi' elo' mappake baju pasangan sibawa pasanganna matu. Makkokkoe weddingni ma'pesan baju pasangan nasaba' engka tongenna pasanganna. Ma'pesan ni baju pasangan ri Shopee elo' napake lokka manontong bioskop sibawa lakkainna. Akkero de' na maitta lettu baju yaro na pesange. Lokkani manontong bioskop ri wenni Ahad, untuk nikmati wettu liburna sebagai botting baru. Mattama'na kero ri bioskop, siruntu'i seddi makkunrai mappake baju mappada bajunna. Elo'ni mancaji tau katellu yaro makkunraie, masiri'i ri ita tappana mitaka sibawa lakkaiku, na iyya' masiri' tomma sedding. Yanae ja'na ko melli online ki, matanre kemungkinan kembar bajuta sibawa tau lainge. ",shame
490,"Monro sennang ri kamara' mancaji abiasangku ko teama mita tau. Monroka biasa pa' tea tomma manre, teama ri ewa mabbicara, pa' elo'ma bawang monro de' gaga kujama. Intina teama ri ganggu ri kamara'ku, liwe' sedding cai'ku, tapi' de' kuisseng magaka yae. Massu pole ri kamara'ku ko elo'ka mala wae rinung mawatang to sedding, siruntu ammaka tomatoakku naitai tappaku macai'. Iyya mancaji tau macai', de' siseng ku elo' mette manna seddi kata pole ri timungku, tea tomma mabbicara sibawa taue. Pura kaciceng engka anak biccu lokka ri kamara'ku, biasa engka ku ewa maccule-cule, tapi makkedaka lisuno bolanu ko teako mangkalinga. Macai' sisengka sedding ko mitaka tau, tapi de' kuisseng pekkoga bateku napajaka macai, macai' bawangma sedding.",angry
154,"Tentuna pura ujiang UMPN ko elo'ki mala jurusan Administrasi Bisnis Internasional, haruski tes bahasa Inggris si nappa wawancara yaro tes na. Maele' i ri antara Mila ri bapakna lokka mattajeng oto, nasaba' yaro silongna Alda sibu' i. Magatti to engka oto malai, sebelumna tette aruwa engkani ri kampusna. Makkokkoe, de' na isseng tega lokasi tes na. Jaji engka pitu tau natanai gangkenna lettu kero ri ruangan wawancara bahasa Inggris e. Monroi mattajeng saliweng, na engka ni dosen tellu elo' wawancarai. Pammulai pertama makkunrai ri tanai, keda tegai ma' guru bahasa Inggris na mamello batena ma' pau, yaro doseng e, naillau toi nomoro'na. Lanjutni wawancara ri dosen kedua na katellue lancarami jawabki. Tellu esso purana yaro, engkani pengumuman. Mulai dolo nasappa asengna pole riawa, gangkenna na runtu. Ternyata ri nomoro duai asengna, rennu pa mitai. ",happy
193,"Mabbicara wettu malebbie. Engka wettu lokka ka ri Padang sibawa dosengku na silo-silokku lomba keromai siminggu ittana. Yaro lombae ma bahasa Inggris pi, na alhamdullilah iya' sala seddingna lulus pole ri kampusku ancaji perwakilan. Liwa rennungku, nasaba pertama kaliku lokka salai Sulawesi, pertama kaliku topa menre pesawat. Ko di Padang, siruntukka yamaneng silong onlineku, silong-silong kusilongan magguru bahasa Inggris. Lokka topa ri mall eh na denna kuparellu millau izin ri tomatowakku. Lokka ka aga manre doang, rendang, nasi padang esso-esso ri anre ri hotel eh. Poleka aga ri masiji khasna sumatera barat ma poto-poto. Nasaba yaro, liwa rennungku lokka mabela, runtu ilmu, runtu shillong baru, sibawa runtu pengalaman. ",happy
152,"Maccoe ato mala les sebelumta mattama kuliah mancaji cara paling mamello. Maega tau makkokkoe lulus, nasaba' malai les wettunna massikola. Tania bawang tau cedde e paddissengenna, tapi yaro aga tau maccae mala les. Bahkan engka tau maccoe memengni les, wettunna kelasa seddi ri SMA. Ri lalengna seddi les, engka guru mappaguru ri seddie onrong. Onrongna elo' mappada ri sikolangnge, tapi pelajaranna biasa ri arengki cara-cara magatti jawab soal. Lainge, ri onrong les, engka guru wedding paressai jamangta na arengki petunjuk ko salai. Beda ko otodidak, de' gaga pagguruki nakko sala ato de' ri issengngi. Maega ni onrong les tabbukka, na dampingiki gangketta lulus bahkan lokka tes. Jaji embaki mala les, jaji mloppo kemungkinan lulusta ri kampus elo' e ri tuju.",happy
599,"Matau' ri salai ri tau ri pojitta tania matau' wedding ri lawai, tapi' harus manikki ikhlas. Mappada ko idi' matau'ki meddu ko lokkaki mammotoro', carana tania de' ri engka massu pole ribolata, tapi' ripake yaro aga-aga untuk asalamakengta. Ko matau' empi na lebbini siminggu, parelluki konsultasi ato mabbura lokka ri psikolog ato guru konselingta ko massikola empi. Maega empa tau matau' mate, matau' salai aga-aga napakengkae akkoe ri lino, padahal cinampe siseng maki akkoe ri linoe, na engka to matau' mapettang ri jera'na ko matei, padahal mateni yaro. Parelluki riasenge sadari ko rilinoe de' ri permanen, paegaki ammala'ta, jajikangi yaro rasa tau'ta motivasi untuk jama agaga mello lokka ri linoe na tau lainge. ",fear
793,"Jijik ato maciddi merupakang pappinedding muncul sebelumta terjadi kontak sibawa bakteri, sehingga yaro aleta ri cegai nakenna infeksi. Na biasana aleta respongi yaro pappinedding maciddie sibawa tallua ato cakkoa. Apalagi hal engka maneng mancaji sarang bakteri yaro riasenge wc. De'ma na masalah ko de'ma gaga tainna ta' jana'-jana', tapi ko engka pasti langsungki risedding elo' cakkoa na ri jampe' langsung inge'ta. Makkoe ciri-cirina wc umum marantasa'. Waena malucca mulle sikola' ato malotong, lantai na dindingna warnana sikola' to maega lumu'na. Mabbau sengngi' ri seddi wc, na maega kessi ri lantaina. Yae paling maega, toiletna ta'sumbat' jaji mawatang no' rota' e ko ri siramngi. Apalagi yae maega coretan ri munrina tange'e na tembok. Paling mappakaciddi yaro wc engkae tainna de' na pura sirang, elo' ki sedding tallua bayangkangi. ",disgusted
667,"Maega tau masengi asu mattama'i ri seddi olokolo' lucu, tapi' maega to matau' siseng sibawa yae olokolo'e. Nasaba' tiap rupanna asu beda maneng to karakterna. Mappada ko laloki riolona asu rengeng e, elo'ki sedding lari pa' matau'ki. Makkoe carana ko na peppengki asu galak, seddi aja' ri itai matanna, ko na addepperini yaro asue aja' ri itai matanna,  mulle jaji tamba macai'i ko ri ita-itai. Dua, aja' ri lari ko engka asu peppengki aja' lalo nasaba' yaro asue liwa' kencang larinna, lebbi mello ko cekkengki. Tellu, alihkangi perhatianna yaro asue, mappada ko engka ri ita kaleng ato botolo' rempei yaro jaji de' na peppengki matterru. Eppa, aja' ri pakkitangi ko matau'ki ri asue, pada maggoraki, lebbi mello ko ri suroi medde pelan-pelan. Ko na peppeng empi cara nomoro lima yaro ri peppei inge'na asue, yae bagian alena asue paling sensitif.",fear
242,"Botting ato punna anak mancaji de' na elo' jamai anak-anak e makkokkoe. Padahal ko engka anak pura ri manakeng mannessa tomma tu dallena. Maega ni tau na abbeang anakna ato na taroi ri panti asuhan, padahal maega mua doi'na. Magani iya' purana ku manakeng anaku, runtu'ka undian pole ri bank e, seddi oto. Marennu sisengki tu mita anak lolo, engka ri riwa-riwa. Matu ri arengni aseng paling mamelloe, aseng mamelloe artina yaro malampe e to ko riuki i. Matu ko jokka ni, lokkani jokka sibawa. Ko maccani mabbicara engkana molliki emmak ato bapak, iga tau de' na marennu punna anak. Ri parutusu' i madeceng, matu engka parutusu' ki ko malasaki ri wettu coata. Yanaro passele'na ko engka anakta.",happy
836,"Sala seddi faktor saba'na anana' menyontek yaro kurangna perhatian pole ri tomatoanna, yaro artina idi' tomatoa engka partisipasita rilaleng menyontekna anakta. Meski abiasang menyontek biasani riangkalinga, aja' lalo ri lorangi anakta menyontek, cegah memengni sebelumna terjadi. Cara nomoro' seddi parellu rijama yaro arengi anakta semangat na motivasi untuk magguru, apalagi ko ri itai masessa anakta magguru. Dua, jagai kepercayaan dirina, nasaba' maega de' na percaya diri sibawa kemampuanna mancajini menyontek, jaji pastikangi mabbere madeceng ko ujiangi, na de' ri passai kehendakta. Tellu, arengi apresiasi anakta, maega tomatoa sangi' napassami anakna magguru, tapi' de' na engka arengi apresiasi anakna ko mamello nilaina, apalagi na caiki ko no' nilaina yanae mancaji saba' elo' mamello nilaina anakta liwe' menyontek, jaji apresiasi usahana manna maja' na mamello hasilna. Eppa, aja' ri fokus ri hasil ujianna, issengi keda magguru deceng mua yae anakta. Lima, aja' ri banding-bandingkangi anakta sibawa anana' lainge.",shame
464,"Saisa' tau rilinoe maega sadar na de' na sadar, na lori engka tuo ri atingna makkedai alena taue, na yaro mapeddini atingna tau na akkedaie. Engka maega carana lawai aleta pole macai' ko engka tau makkedaiki, meskipung pasti macai'ki ko na akkedaiki taue, tapi' taroni ri laleng atingta bawang. Ri mulanna, ko nakkedaiki taue, pura-pura bawangni marennu mangkalingai. Dua, ko na akkedaiki na mapeddi ni atingta, tarik nafaski katellu gangkenna no' emosita. Tellu, lawai aleta pole ri kero tau puraiki nakkedai ja', setidakna ko engkai riolota, pura-purani ja' ri itai. Terakhir, ko na akkedaiki taue, aja'na ri angkalingai, tutup bawangni dacculingta, na millauki doang supaya de' ri macai', na ri tarimani aleta yaro ale sangi' nakkedai ja' taue.",angry
290,"Ana'-ana' deppa naissengi riasenge bua'-bua'. Akkoniro Aflah de' naissengi keda malasa emmakna, esso-essona macai' elo' lokka maccule-cule sibawa silongna. Lisuna pole mangngaji maega tau maddeppungeng ri bolana, ternyata ri turungi emmakna. Akkero alena langsungmi mattama manre ri bolana, de' na isseng keda magai tu mai. Padahal narapi'ni kelasa' dua SD, tapi' de' pa naissengi ma'baca situasi. Lokkani kero maccule-cule ri bolana silongna, massapeda mabela, lisui mangngaribipi. Pas na lisu ribolana, terri manengni taue ri bolana, mepperri-perri ni gatti menre. Matei emmakna Aflah, terri ni kerra loppo. De' na isseng keda elo'ni ri salai ri emmakna, maga na lokkai nasalai ri wettu elo'na mate na macai' to, na sesse alena.",sad
185,"Kunci mancaji barang malewe' de' ri runtu ri linoe. Bentuna mabiccu, nappa maringeng. Puraka mallupai tega ku taro konci kamara'ku. Yaro wettue ku taroi ri kantong sulara' ku, pas ku maccoe pengkaderan. Lisu ku ri kos e, ku garambangni kantongku na de' gagai. Pas na ku pajanengngi maccebbo kantongku, jaji yaro kunci madennei, de' ri isseng tega teppa. Lisu sikka parineng kero ri lalengku, ku olae jokka. Maittaka, masappa de' ku runtui. Lokkaka parineng si ri kos ku, cobaka sappai akkero ri sapatu ku pake. Ternyata engka mui pale ri lalengna sapatu ku, na polena jokka mabela sappai. Decengna de' ma na tabbe, coba tabbei lokka pa ri Ibu kos ku, maesa' nacairi ma ko lenynyei.",happy
590,"Tengnga wenni engka pangngolli'na cikalikku lokka ribolae, makkeda ri turungi ambo'na alias anringna bapakku. Pas tette seppulo dua yaro wettue ku moto', wangkalinga toi mago' cikalikku ri bolae, na iyya maccoe toa lokka sibawa bapakku na emmak ku, nasaba' matau'ka monro ribolae ale-aleku. Lokkana kero mitai amureku, wanglainga pole mabela mangoro' tongeng. De'na ri itai matanna tabbukka, mangoro' bawang, mappittau'. Terri manengni cikalikku akkero ri kandang manu'na, monroi kero pa' panenni, na cilalona lokka yaro pakkala manu'e. Tiba-tibai mangoro' ambo'na cikalingku ri tengnga wennie, mangolli'ni karia-ria. Engka toni amureku makkunraie ri tette dua, tiwi' oto pole ri kampongna elo' ri tiwi' lokka ri ruma sakit. Ri ruma sakit na asengni doktoro' engka masalah ri otakna, elo'pa ri operasi. Mangoro' matterru'mi kero ri ruma sakit, na mate ri ele'e, de'na tabbukka matanna gangkenna mate.",fear
191,"Patto'ba kanuku, mancaji barang sangi' ri pake ko esso Juma' ato ko elo' ki mattobba kanuku. Mattoba kanuku ko esso Juma' i ri aseng sunna ko selleng ki. Tapi', biasa de' ri runtui jaji de' na ri mattobba kanuku. Padahal haruski marajin mattobba kanuku, nasaba yamaneng ro rupa-rupanna virus ato bakteri monroi ri kanukuta. Ko elo' ki mattobba kanuku, na de' ri runtu' i. Pannessani onrong taro na, sibawa onrong mattobba kanuku ri bolata. Misalna taroki ri saliweng bola akkero ri lego-lego e. Ko narapi' si matu Juma', lokkani kero tudang ma' tobba kanuku. Cinampe' mi ru runtu, massau toni nyawata ko macakka kanukuta.",happy
598,"Taue de' na ulle hindari riasenge amatengeng nasaba' merupakang proses alami ri lalengna aleta na yaro tau tuoe pasti matei. Pakkannessana tau elo'e mate mulle de' na deteksi tau lainge. Tapi' yaro tau elo'e mate biasa napineddingi yaro ko elo'ni mate, mappada yaro makkunrai elo'e mancaji emma' naisseng keda elo'ni memmana'. Meski makkero, sajing pole kero ri taue pasti riparellu toi untuk silongangi yaro sajing napojie mappadae elo'na puppu nyawana, terutama yaro sajingna engkae lasana ato matoani umuru'na. Ri rawat ri ruma sakit sibawa doktoro pasti parellu empa apalagi ko yaro sajingna nalorang mui mabbura doktoro. Doktoro biasana na lorangni sajingna silongangi ri wettu-wettu elo' puppu nyawana rilinoe. Mariki' mancaji sajing mello lokka ri sajingta, jakke yanaro wettu rimunrita mulle mello ri alena pa' elo'ni mate na de' ri issengi.",fear
584,"Ri lalengna istilah medis, demam panggung riasengni kecemasan sosial artina yaro matau'ki na engka hubunganna sibawa tau ato fobia sosial. Maega saba'na demam panggung mulle jaji de'pa ri engka tampil riolona taue, ato bahkan purani tapi tette maki matau' tampil riolona taue. Mulle to jaji de' rikuasai materi elo'e ri tampilkan ato ri paggurukan lokka ri taue. Apalagi paling maja'e, idi' ri asengi taue matu mulleki na cawa-cawai ko maja' bateta, na akkedaiki, gangketta demam panggung riase'. Wedding to pa' riasengi tau riolota lebbi mello na aleta, jaji matau'ki sala-sala matu ko tettongni riolona. Demam panggung mancaji empi masala de' na ulle lawai manengi taue, menurutku iyya mulle mui paja pole mappikirang ja' ko menreni ri panggunge, ato ko idi pammula haruski sangi latih aleta, jaji matu' de' na ri demam panggung ato makurang-kurangni demam panggungta.",fear
201,"Maccoe MBKM mancaji ka tau pertama kali lokka ma' pesawat ale-aleku. Ide ku mattama seppulo besar, na ri haruskangi lokka Jakarta untuk presentasi ri kantoro'na mitraku. Lokkana sebagai perwakilanna silong-silongku. Mulaina pasadia barang-barangku, na manawa-nama pekkoga batena tau e check-in matu. Lettu ka kero ri bandara, maega mua tau ku ita, jaji maccoe na. Lettuka ri Jakarta, haruska si sappa onrong matinro, sappa oto untuk tiwi' ka. Deceng na pas ka presentasi lancara' mua, na mancaji ka nomoro seddi. Sebenarna, aja' ri matau lokka ale-aleta, maega mua tao mello kero ri bandara, yang penting percayaki keda ko puang ta na arengki sesuatu, pasti na pilei tommi ki, ko ri arengki asengna mulleki pigau' i. ",happy
262,"Pasti sangi mappikiriki magai na ullei mate anak e riolo, padahal malolo umuru'na. De' gaga misseng magapi idi' tosi mancaji leu' ri awana tanae. Yaro kuasana puang e, ko jaji maka jaji tu. Mase' mappunai dua anak ruane na seddi anak makkunrai. Dua anak ruanena SMP manengni, jaji na arengi motoro' lokka massikola supaya si gandengni. Maga na yaro wettue, yaro duae anakna engka na antara' seddi silongna lisu bolana. Akkero ri lalengnge meddui pole ri motoroe, na mate maneng dua ri tempat kasi'. Ma' jallo ni Mase' mawatang siseng na sedding tuo purana mate anakna. Esso-esso na terri, gangkenna sadar keda anakna ri ala rioloi ri puangnge nasaba' maddani ni puangna. Mariki', doakangi keluargata yaro mate, doa' mi na parellu tania wae matata.",sad
465,"Rilalengna linoe engka riaseng tau penyandang disabilitas, tentuna yae tau paling sabbara pa' pasti engka seddi dua tau sangi makkedai fisikna. Ko idi' sala seddina ato idi' lengkap maneng mua fisikta, parelluki maccoeri yae carae na damai tuota rilinoe. Seddi, massukkuru'ki ri puange, na ri tomatoatta, nasaba' de' na masiri' patuoki na engka empa tau makurang lainge na de'ma na maga-maga. Dua, fokuski sibawa tau pojiki, meskipung maega tau de' loriki, aja' na ri jampangi. Tellu, fokus ni ri aleta, kembangkangi aga elo' ri jama na de'na monro yaro maneng pau-pau ja'na tau ri pikkiranta. Parellu toi massala pole ri tau sangi' makkedaiki, na mabburaki ri terapis e ko masiri'ki maccarita ri tomatoatta ko engka tau makkedaiki. Tuo ri linoe de' ma ri selamana, jaji sabbara ki, aja' na idi' tosi makkedai to taue lainge.",angry
234,"Wettu liburu'na Mila ri taung terakhirna mancaji mahasiswa, labe' i na de' na seddingi. Biasana ko esso liburki de' na isseng keda aga elo' na jama selaing manonton pelleng korea ato matinro ri bolana, de' to na lokka jokka-jokka sibawa silongna biasa nasaba' de' nalori lokka-lokka. Monro ri bolana mancaji hal paling mamello na sedding tapi na lori to bosan. Ri wettuna yae libur, mamello siseng na sedding monro ri bolana nasaba' engka anaure na nappa peccu ri linoe. Monroi jagai, mepa ko terri, na arengi do', sibawa na pere' i. Na balingi daengna parutusu' i, mello na sedding monro ceddena anak biccue, mabau' topa, nappa malebbi mani ri ita tappana. Lenynye maneng na sedding sarana ko naitai anaurena.",happy
174,"Ri pellengna 6/45 yae tayangnge ri taung 2022, liwe' lucuna. Pelleng pole ri Korea, yaro wettue wajib militerki. Runtu' i luttu selembara' kertas, na ternyata yaro kertas e, kertas lotre. Pas na naita ri undi, menang yaro nomoro' undianna. Liwe' renungna, na riasengni malasa ri silong-silongna. Nataro yaro kertasna ri bobbo'na, pas na to miri' kencang barubue. Luttu lokka ri tana na tau Korea Utarae, mebbbui matu' perjancian bage dua na. Purana yaro massambe tempatni seddi prajuritna, supaya de' gaga baku masala rimunrinna. Konaro matu, lokkani seddi ri kotae malai yaro doi' e, pas na lisu engka tosi tau marecu, engka topa bawi malai. Tapi decengnama engka nataro ri sulara'na. Jaji ma pesta manengni, runtu' mui doi', pole kartu lotre luttu.",happy
603,"Monro ri keluarga de' na lengkap ato lengkap mua tapi' de' na runtu' kasih sayang utuh pole ri tomatoanna, maesa'ni mancaji tau nalori ma bully. Ma bully sangi'na elo' na kontrol, na de' na hargai tau lainge. Maega tau ma bully pa elo'i ma' balas dendam. Na alasan paling maega ri ita pole ri tau sangi' mabbully, ri lalengna bolana padami hal biasa jaji na jama toni lokka ri tau lainge. Mulle to nasaba' yaro tau na bully e madongo', makurang doi'na, jaji alena paling melloe ma bully ni, pa' riawana mui yaro tau na bully e. Biasana yaro tau na kennae bully de' gaga kekuatanna elo' lawangi yaro tau mapiddarae ri alena. Mulle jaji ri ancamki, ato purani na lapor tapi de' gaga mulle balingi pa' yaro tau bully matanre jabatanna tomatoanna. Lecce onrong maki bawang mulle rijama ko na kennaki bully.",fear
258,"Iga tau de' na mapeddi na sedding ko ri salai ri seddi bolana, tania ri salai bawang pada medde tapi ri salai pole ri linoe. Yaro ri asengnge amatengeng de' metto ri sanna-sannai, terjadi tiba-tiba. Wedding ki malolo, malessi ki makkareso, ato de' ma ri malasa. Yanaro kuasana puang e, na alai Resnu ri umuru'na seppulo enneng taung. Emmankna ma' jama ri Hongkong, takkini mangkalingai karebana anakna mate tiba-tiba. Jaji makkappalai ro mai lisu. Na isseng keda matei anakna nasaba' meddu pole ri motoroe, na de' gaga ellongna mappekko. Ko ellong ta masolang, puppuni umuru'ta pole ri linoe. Maitta sisengni de' naita anakna sipungenna lokka ma' sompe mabela purana massarang lakkainna. De' na gaga alasanna massappa doi' mabela, nasaba' mateni anakna. ",sad
799,"Maciddi mancaji biasa terjadi lokka riyamaneng rupa taue ko engka naita hal de' siseng nasesuai sibawa aga biasae naita, mappada wc marota'. Pekkoga pappineddingta ko lokkaki ri bolana sajingta elo'ki tai ato teme na makeppang risedding wc na, pasti elo'ki tallua. Maga tosi ko engka tau lokka ri bolata makkutana tega wc ta, pas ri jellokangi yaro onrongna wc de' na jaji tai ato teme. Saba'na mulle pa' marota' siseng wc ta na yaro taue maciddi'ni untuk tai ato teme akkero. Yanaro jagaki macakka wc ta, supaya de' gaga tau maciddi lokka kero termasuk idi' tau pakei esso-esso, na bebas toni pole riasenge lasa mulle engka pole ri wc marota'. Mariki mappicakka wc kaciceng siminggu, nasaba' bakteri rilalengna wc mullei ta' sebar magatti. ",disgusted
190,"Mappakkoe batena ko elo' ki magatti runtu aga-agata ko elo' ni ri pake. Pertama, pannessaki onrongna ko ri taroi. Kadua, mebbuki onrong taroi yaro aga-agata pada misalna piso ebbu' ki onrong ri dapurengta untuk taroi ko pura ri pake. Katellu, pakeki gattungeng yaro maloppo ato macorae warnana, supaya ko de' ri itai, meddingni pannessai gattungenna ko konci ta biasa lenynye. Laing to ko hp ta, aja' na engka ri pake mode tanpa sadda, ko matu de' ri runtui weddingki talipongi, na ko riangkalingani pasti marennu ni. Pannessa manengki taro-tarona supaya magatti ri runtu ko mapperri-perri ni elo' pakei. Laingnge, magatti ri runtu ko mannessa onrongna yaro aga-agae. ",happy
