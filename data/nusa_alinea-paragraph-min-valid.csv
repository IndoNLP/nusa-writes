id,text,label
1153,"Basyukur bana rasonyo ambo sampai kostan dengan salamaik ya Allah. Sapanjang jalan ambo hanyo bisa badoa supayo selalu di linduangi dek Allah S. W. T. Ambo di ikuik an jo urang nan ndak ambo kenal. Apo lai pas ambo caliak ka balakang bantuak urang tu ngeri bana. Persis mode pareman-pareman nan ado di TV. Pakai jaket kulik, bakaluang rantai, dan sarawa cabiak-cabiak. Tambah lo bantuak muko nyo per awakan urang ambo dan langkok jo rambuik karibonyo. Cukuik lah sakali ko se ambo pulang lewat gang sampik tu. BAtuah keek urang kalau gang tu gang keramat. Banyak urang-urang jaek nan suko marampok bakaliaran di gang tu.",descriptive
3857,"Kabaragaman budayo Indonesia bukanlah hal yang asiang dinegara awak bahkan di mato dunio. Indonesia ko punyo banyak kabudayo an dengan ciri khas yang babedo di setiap daerah nyo. Mangecek tentang keberagaman budayo indonesia, tantu indak buliah ado anak bangsa yang manutuik mato. Apolai kini zaman alah canggiah, bisa awak caliak malalui internet. Bisa juo dengan kemajuan internet anak mudo memperkenalkan jo mampaluas budayo supayo banyak jo urang yang tau. Ciri khas bangsa Indonesia ko tacaliak dengan jaleh yaitu kaberagaman suku dalam masyarakaik. Dari keberagaman suko ko banyak juo tradisi atau budayo yang babeda di satiok daerah tampek awak tinggal negara Indonesia.",descriptive
6942,"Basobok jo idola adolah sabuah impian tiok urang. Tapi kalau idolanyo indak ado dunia ko lai, bakpo? Hanyo bisa mancaliak dari gambar atau karyanyo sajo. Salah satu contohnyo babarapo panyanyi nan indak bisa dicaliak sacara langsuang. Dulu ado namo panyanyi Nike Ardila yang mano inyo salah satu panyanyi takamuko di Indonesia katiko tahun 90-an. Tapi sayangnyo inyo dapek musabiah yaitu kacalakaan yang marambuik nyawonyo. Popularitas Nike Ardila sedang di ateh puncak tapi sayangnyo Tuhan bakato lain. Sampai kini masih banyak fans nyo yang masih mandangaan kaya lagu-lagunyo untuak manganang sang idola maskipun indak bisa basobok lai di dunia. Idola yang indak bisa lakang dek waktu.",expository
1309,"Jan pernah kalian sakali-kali manyakiti binatang. Kalau emang nio marawat mako rawatlah dengan elok. Anggap mode anak surang. Contohnyo se mamaliharo buruang. Keliatannyo se nan mudah. Tapi kok lah lupo maagiah makan, manyiram badannyo, bisa-bisa mati dalam kandangnyo. Apo ndak ibo. Lah jaleh hiduik nyo bagantuang jo kalian tapi kalian tega malalaikan nyo sampai nyo mati mode tu. Cubo baok an ka diri surang. Makonyo kalau raso ndak bisa marawat hewan ancak ndak usah bana lai. Bia an se nyo tabang di alam lapeh. Dengan barado di alam lapeh nyo akan labiah bisa mandapek an makanan nyo untuak batahan hiduik. ",persuasive
1517,"Kecewa se ambo mancaliak urang nan ambo kiro alah cukuik dewasa balari sakancang-kancang nyo setelah nyo melakukan sesuatu nan memalukan untuak dirinyo. Sabananyo dari ketek ko awak harus ma ajaan. Apo nan harus dilakukan kalau awak salasai berbuat sesuatu nan ndak manyangakan untuak sabagian urang. Nan pertamo, kenalkan budaya minta maaf. Jadi katiko awak salasai mangarajoan sesuatu nan disangajo maupun nan ndak di sangajo dan tanpa wak sadari manggaduah atau mambuek risih urang mako katokan lah kato maaf. Nan kaduo, katiko nio ma akiri obrolan atau percakapan singkek maupun panjang jo seseorang mako harus wak selipkan kato izin , pamit, atau pemisi sabalum maninggakan urang tu. Dengan caro sarupo itu barulah awak di kecek an sabagai manusia nan baradaik.",expository
6729,"Taman Ismail Marzuki adolah sabuah tampek nan manjadi pusat kasenian dan kabudayoan nan talatak di wilayah Jakarta Pusat. Taman Ismail Marzuki awal didirikan pado tanggal 10 November 1968. Taman iko partamo kali dirasmikan dek mantan Gubernur DKI Jakarta, Bapak Ali Sadikin. Saat awal didirikan, Taman Ismail Marzuki adolah kawasan nan bafungsi sabagai ruang rekreasi umum Taman Raden Saleh sarato kabun binatang Jakarta nan di maso kini lah pindah ka Ragunan. Urang nan mangubah TIM manjadi pusat kasenian adolah mantan Gubernur DKI Jakarta, Ali Sadikin. Tujuan Bapak Ali Sadikin marubah fungsi TIM adolah agar para seniman di DKI Jakarta mampunyoi tampek untuak berkarya. Namo Ismail Marzuki dipiliah sabagai bantuak apresiasi kapado seniman asl Betawi nan lah barhasil mambuek labiah dari 200 lagu.",narrative
4218,"Malantunkan ayat suci Al-Quran sabalum sholat adolah kegiatan nan rancak. Namun bagaimano anggapan manganai urang nan manggunokan kaset sabagai pangingek dakeknyo waktu sholat. Hal iko memang alah acok tajadi dari dulu. Namun, sabaiknyo lantunan ayat suci Al-Qur'an tasabuik indak dikumandang mamakai pangareh suaro dengan durasi nan lamo atau talalu capek untuak mamulainyo. Hal iko dikaranokan, dalam lingkungan bermasyarakat indak hanyo ado urang nan manganut agamo islam sahinggo aktivitasnyo indak hanyo salalu tentang agamo islam. Mambarikan ketenangan bagi panganut agamo lain pun haruih dibarikan sahinggo inyo indak maraso tarasing. Mamuta pengajian manggunokan pangareh suaro hendaklah dilakukan katiko waktu sholat akan ka tibo sahinggo urang nan mandanganyo langsuang basiap-siap untuak pai",argumentative
8594,"Waktu ambo ketek, ambo pernah pai kalua rumah surang satalah magrib. Ambo cuman nio caliak-caliak baa kadaan di lua se waktu itu. Rumah ambo ko di suok dan kidanyo ado parak jo sawah. Di parak tu banyak pohon pisang nan tumbuah. Ambo ndak ado bapikia aneh-aneh tu. Lingkungan rumah ambo ko langang pulo dan jarang ado kendaraan nan lewat di jalan muko rumah. Waktu itu pas bana ado mobil nan lewat muko rumah ambo pas ambo sadang di lua tu. Lampu mobilnyo manyorot sabagian ka arah parak smpiang rumah ambo. Pas ambo macaliak mobil tu lewat ndak sangajo ambo tacaliak ado putiah-putiah tagak di samping pohon pisang. Ambo takajuik satangah mati, dan langsuang kabur masuak rumah katakuikan. Saking takajuiknyo ambo ndak bisa mamakiak dan langsuanglari se.",narrative
7594,"Batasan dasar pamikiran ateistik nan paling lueh adolah antaro ateisme praktis jo ateisme teoritis. Bantuak-bantuak ateisme teoretis nan babeda-beda barasal dari argumen nan babeda-beda barasal dari argumen filosofis dan dasar pamikiran nan babeda-beda pulo. Sabaliaknyo, ateisme praktis indaklah mamarluan argumen nan spesifik dan dapek maliputi pangabaian dan kaindaktahuan akan pamikiran tantang Tuhan/Dewa. Dalam ateisme praktis atau pragmatis, nan dikenal pulo sabagai apateisme, individu hiduik tanpa Tuhan dan manjalehan fenomena alam tanpa manggunoan alasan paranormal. Manuruik pandangan ko kabaradaan Tuhan indaklah disangkal nyo, tatapi dapek dianggap sabagai indak pantiang dan indak baguno, tuhan indaklah mamabrikan kito tujuan hiduik ataupun mamangaruhi kahidupan sahari-hari. ",argumentative
7179,"Tadapek babarapo parbedaan e-commerce dan marketplace dari babagai hal. BIaya pambuek an , jiko baminat untuak mangalola e-commerce sabagai platform jua bali, diparalukan investasi untuak mambangun website sarato pamaliharoannyo. Sadangkan apobilo manjua barang malalui marketplace, indak paralu mangaluakan biaya pandaftaran. Investasi akan diparlukan jiko nio manambah fitur bantuak iklan. Pado bagian produk, e-commerce biasonyo digunokan sabagai platform untuak manjua barang dari sabuah merek nan mampunyoi brand awarness nan tinggi. Sadangkan marketplace adolah tampek manjua barang-barang umum, bantuak grosir pakaian dan kabutuhan sahari-hari. Salnjuiknyo promosi, promosi na dilakukan untuak e-commerce dan marketplace tantu babeda. Pangguno mangatur strategi pamasaran surang jikok mampunyoi e-commerce. Sadangkan promosi pado marketplace adolah salah satu nan alah ditetapkan, pangguno paralu mangaluakan biaya tambahan untuak manawrkan barang di platform tasabuik.",argumentative
4550,"Pertandingan nan paling ditunggu oleh negara-negara nan barado di Asia tenggara yaitu SEA Games iko mamiliki sajarah nan cukuik panjang. Dima bamulo karano  adonyo gagasan luang sukhom  di tahun 1957. Saat itu beliau manjabat sabagai wakil presiden Komite Olimpiade Nasional Thailand.  Inyo mancaliak bagitu banyak potensi di babagai negara di Asia Tenggara sahingga inyo mangirimkan undangan pertandingan antar negara tersebut. Pertandingan iko batujuan untuak mamperarek  hubungan antar negara di Asia Tenggara. Pertandingan SEA Games iko dilakukan duo tahun sakali di negara nan babeda. Namun karano  adonyo pandemi covid 19 mambuek pertandingan iko harus tertunda sampai tahun 2023. Diikuti oleh banyak negara di Asia Tenggara mambuek pertandingan SEA Games iko manjadi salah satu pertandingan tergadang di Asia Tenggara. 
",narrative
1390,"Baru saminggu yang lalu ambo pindah ka rumah nan ambo tempati kini. Suasananyo nyaman, tetangga nyo elok-elok, dan udara nyo pun segar. Apolai rumah kami tu lapeh se sadonyo tanpa ado paga. Jadi kami bisa labiah acok bainteraksi satu samo lain. Cuma nan ambo ndak suko adolah kalau pagi hari tu banyak cirik-cirik kuciang nan baleak-leak di kasiak muko sekitaran rumah. Jangankan mambarasiahannyo, untuak mancaliak nyo se ambo lah gali, lah jijok, raso ka maluwek paruik mancaliaknyo. Tapaso lah kalau laki ambo lah pai karajo ambo minta tolong se ka tetangga sabalah rumah untuak mambarasiahannyo. Untuangnyo tetangga sabalah rumah ambo urang nyo elok bana.",narrative
5277,"Salamo libur den adolo mambuek gulai asam padeh. Asam padeh ko adolah masakan khas Sumatera Barat. Makanan ko terkenal jo ciri khas kuahnyo nan kental yang mambuek rasonyo labiah gurih, padeh jo asam. Tapi walaupun nampak kuahnyo ko kental mamasak asam padeh ko ndak pakai santan do malainkan pakai aia putiah biaso, yo batua aia putiang nan biaso awak minum tu. Asam padeh ko acok di masak jo ikan tongkol tapi walaupun takah itu awak bisa mamakai bahan lain takah ayam ataupun dagiang jawi. Tagantuang salero masiang masiang. Karano papaduan dari kuahnyo nan segar sangek pas dipakai jo ikan, ayam ataupun dagiang jawi, dijamin langsuang suko dan ketagihan.",descriptive
1100,Kalau alah nampak petugas-petugas puskesmas pakai baju putiah-putiah datang ka sakolah pasti bawaan ambo alah cameh se. Taingek bana waktu ambo pertamo kali disuntik waktu SD. Kami dipanggia surang-surang ka muko kelas untuak di suntik. Awalnyo sia nan bagak se nan maju ka muko.Tapi ternyato ndak bara urang nan nio disuntik sacaro sukarela. Akhirnyo di panggia berdasarkan absen. Ciek-ciek kawan ambo mulai kanai suntik. Pado manangih sadonyo dek sakik kanai suntik. Mancaliak banyak nan manangih tu akhirnyo ambo cameh surang dan mamutuihan untuak  manyuruak ka WC sakolah. Pas ambo baru smapai di WC ternyato alah rami lo kawan-kawan dari kelas lain nan manyuruak disinan.,narrative
4729,"katiko seseurang alah melakuan operasi maka ado beberapa hal nan haruih diperhatikan agar inyo dapek pulih jo cepat. Partamo,  inyo haruih manjaga waktu tidurnyo karano pasien sangek mambutuhkan waktu istirahat dan tidur nan barkualitas sahinggo tubuh manjadi lebih rileks dan peredaran darah lebih lancar sahinggo waktu pemulihan lebih cepat. Kaduo,  pasien dibutuhkan untuak mamenuhi nutrisi nan diperlukan oleh tubuhnyo agar dapek  maningkatkan energinyo dan maningkatkan daya tahan tubuhnyo. Katigo,  indak mamikirkan hal-hal nan mambuek stres dan pikiran barat karano hal iko sangek barpengaruh tahadok kondisi seurang pasien. Kaampek,  mamiliki semangat untuak melawan penyakitnyo jo selalu barpikir positif tahadok tindakan pengobatan nan saat iko dijalani. Hal-hal tasabuik marupokan dasar nan dapek dilakuan agar dapek cepat pulih katiko selesai melakuan operasi. 
",expository
6595,"Bully adolah parilaku nan indak tapuji dan indak sasuai jo budayo kito. Bully dapek mambuek urang mangalami katakutan dan trauma nan mandalam. Karano bully ko bukanlah suatu parilaku nan baiak dan mambuek urang trauma, maka kito harus baranti mambully urang. Kito harus baranti mambully urang karano bully akan sangaik badampak untuak kahidupan seseorang. Partamo, bully bisa manyababkan urang mangalami trauma nan mandalam. Hal iko akan mambuek urang tersebut hiduik di dalam bayang-bayang katakutan. Kaduo, bully dapek mambuek urang manjadi urang nan indak suko basosialisasi jo urang lain. Hal iko tantunyo mambuek inyo manjadi urang nan indak punyo kawan hinggo akhianyo maraso kasapian. Kamudian puncak dari sagalo dampak nan alah disabuikkan tadi, urang nan manjadi korban bully kabanyakan akan bunuah diri karano maraso kasapian dan katakutan.",persuasive
6931,"Barang nan nio bana didapek an biasonyo butuh usahonan agak labiah. Anak jama kini tingkek balanjonyo labiah tinggi, apo lai malalui aplikadi balanjo online. Sado barnag ado do satu tampek. Hanyomanakan di layar hp langsuang dapek. Banyak diskon nan diagiah sampai barang nan lamo yang indak ado dijua di kadai ado baliak. Barang nan langka kalau dapek ciek tampek barapun harago pasti ka dibali. Alah dapek sampai di tangan sungguah sanang hati. Kebiasaan-kebiasaan mode balanjo online ko mampudah kasado kagiatan kito sahir-hari. Tapi ado satu hal nan manjadi katakuik an, manjadi gilo balanjo. Iko dibali, itu dibali sampai-sampai barang nan dibali sabananyo indak ado gunonyo. Mancaliaknyo dek tagiur harago murah malah manjadi ngiler nak mambali.",argumentative
2764,"Sakolah adolah tampek awak manuntuik ilmu bukan untuak ajang mancari lawan. Maya pado hari senin, mangalami cacar aia. Walaupun badan nyo alah panuah dek cacar tapi maya harus sakolah. Maya takuik sabananyo ka sakolah kareno kawan-kawan inyo tamasuak urang yang pancacek dan salamo ko juo urang-urang tu acok manggangu maya. Maya disakolah sabalum kanai cacar pun alah acok digaduah dek kawan-kawannyo. Kareno itu maya maraso takuik ka sakolah kareno pasti kanai buly dek gara-gara badannyo yang panuah caca aia. Alah buruak bana bantuak maya ko rasonyo, sedangkan kawannyo ancak-ancak. Sabalum kanai cacar aia pun inyo dicacek dek kareno pendek dan itam.",narrative
2790,"Urang yang trauma tanggalam indak bisa dengan mudah mamakso untuak mandakek di aia. Pado dasanyo memang bantuak itu katiko urang trauma takuik tanggalam di aia, timbua raso takuik kareno pangalaman yang alah tajadi. Untuak itu ado caro yang bisa dilakuan untuak mangatasinyo. Patamo acoklah ka tampek wahan yang ado aia, kaduo biasokan bamain aia jadi indak salalu awak hindari, katigo hypnoteraphy yang marupokan terapi untuak maagiah sugesti kapado urang yang takuik kareno trauma, siap tu jan panik dan bapikia positif, baraja lah caro baranang dan tarakhir mintalah salalu pangawasan katiko bamain di aia. Mungkin itu langkah nan bisa urang yang takuik kareno trauman tanggalam di aia.",expository
7815,"Batagor adolah makanan khas banduang. Batagor mirip jo siomay nan di goreang. Batagor ko singkekan dari bakso, tahu goreng. Caro mambueknyo pado dasarnyo barupo tahu nan dilembutan kamudian diisi jo adonan nan biasonyo babahan dasar ikan tenggiri jo tapuang tapioka. Lalu, dibantuak manyarupoi bola dan kamudian digoreang dalam minyak angek sampai matang. Namun kini indak hanyo tenggiri, caro mambuek batagor bisa diganti jo ikan tuna, ikan kembung, jo udang sabagai varian raso. Batagor disajian jo bumbu kacang. salain itu batagor ko ditambahan juo kecap, saus jo lado untuak mambuek cito raso nan lezat  dan ditemani kol, bakso, dan tahu katiko disantap.",expository
6425,"Olahraga nan sangaik ambo sukoi samanjak ketek adolah sepakbola. Sepakbola marupokan olahraga bola kaki nan sangaik populer di dunia. Sepakbola dimainkan dek 2 tim nan masiang-masiang tim mampunyoi 11 pamain di dalam lapangan. Salain itu masiang-masiang tim mampunyoi cadangan nan jumlahnyo antaro 6 sampai 8 pamain. Partandingan sepakbola umumnyo dipimpin dek 4 wasit, yaitu wasit utamo, wasit cadangan, dan duo hakim garih. Partandingan sepakbola dimainkan sabanyak 2 babak dengan masiang-masiang babak dibari waktu 45 minik. Jadi waktu normal dalam sepakbola adolah 90 minik. Dalam sepakbola ado 3 hasil, yaitu manang, kalah, dan imbang. Hasil manang akan diraiah dek tim nan mancetak skor labiah banyak dalam ciek partandingan. Hasil kalah diraiah dek tim nan mancetak skor paliang saketek. Dan hasil imbang diraiah katiko kaduo tim  nan batandiang mampunyoi skor nan samo.",descriptive
7529,"Ajak mangecek ampek mato jikok masalah indak bisa diabaian. Katuak pintu rumahnyo, lalu ungkapan kapadonyo apo nan dunsanak alami jo sikap nan santun. Jalehan kajadian nan mambuek dunsanak taganggu jo nada suaro nan ramah dan tanang. Dangaan panjalehannyo, lalu tantukan solusi tabaiknyo nan disapakati kaduo balah pihak. Contohnyo, jikok inyo acok mamatiak bungo mawar nan dunsanak tanam, salasaian masalah ko jo sikap nan santun. Kalau rumah halaman rumah dunsanak indak ado paga, ajak inyo bajalan untuak manantuan bateh halaman rumah masiang-masiang. Jikok dunsanak maraso gugup untuak batamu langsuang jo inyo, tinggaan surek di teras rumahnyo. Cantuman namo dan nomo hape dunsanak. Jaan pernah mangirim surek tanpa identitas.",descriptive
7287,"Panyakik pancernaan bantuak karacunan makanan jo muntaber dapek manimbuakan gajalo mual dan muntah. Untuak magatasinyo dokter dapek maresepkan ubek anti mual. 1) Emetrol (asam fosfat) umunyo digunoan sabagai ubek untuak mangatasi mual akibek infeksi pado pancernaan, bantuak kasus karacunan dan muntaber, atau akibek makan balabiahan. 2) Bismuth subsalicylate adolah ubek nan bisa maradakan mual dan sakik paruik. Padusi hamil atau manyusui harus bakonultasi jo dokter sabalum manggunoan ubek mual ko. Pasalnyo, sifek salisilat nan takanduang dalam bismuth subsalicylate mirip jo aspirin nan dapek mambahayokan janin dan bayi. Urang nan alergi tahadap aspirin atau ubek nan takuik indak buliah manggunoan bismuth subsalicylate. 3) Ubek lainnyo, antibiotik nan dibarikan untuak mangatasi muntah akibek infeksi bakteri. Salain itu, ubek antasida, histamine-2 blocker.",persuasive
5984,"Dalam iduik tantunyo indak slalu bajalan mulus, pasti ado yangnamonyo masalah. Salah satunyoo masalah finansial. Banyak urang nan malakukan hal-hal yang merugikan untuak mandapekan piti. Contohnyo minjam ka rentenir, atau nan kini sedang trend minjam kan pinjaman online. Jo pinjaman-pinjaman samacam itu tantu ado bungonyo, nan mano itu merugikan untuak masyarakat. Jadi untuak manghindari hal nan samacam itu kito paralu mamikian dan marancanokan solusi untuak masalah nan bahubuangan samo finansial ko, salah satunyo dana darurat. Jo adonyo dana darurat kito indak paralu pusiang harus minjam kamano kalau ado masalah kauangan. Mamakai dana darurat pun harus bapandai-pandai supayo dana nan alah disimpan efektif. Mulailah manyimpan dana darurat dari awal, karano awak ndak tau bilo masalah tu kan datang.",persuasive
3250,"Kalau alah batamu jo urang nan suko mampagalak an urang lain emang harus saba. Apolai itu kawan salokal awak surang, kareno apo nan inyo lakuan mungkin baniek lain tapi urang nan di pagarahan maraso indak sanang. Ambo pernah maraso malu kareno dipagalak an dek kawan salokal kareno gaya ambo nan bagi urang tu agak balain. Cuman ambo terapkan langkah iko supayo indak tapangaruh. Patamo mulailah untuak mancintoi diri surang, kaduo jadilah pribadi kuaik dengan kapicayoan dirinyo, katigo hiraukan pandapek buruak dari urang lain, siap tu basikap bodo amat se jadi awak indak makan ati taruih. Kareno mungkin dek kawan itu lucu untuak dipagarahan nan bagi awak malu katiko dipagalak an mode tu.",expository
6932,"Ado hal unik nan dijadian hobi bagi sabagian urang,salah satunyo adolah mangoleksi suatu barang. Mangoleksi barang-barang nan manjadi kegemaran. ado raso sanang satalah manumpuan barang nan alah dicari. Contohnyo mangoleksi prangko surek dari babagai negara. Jam kini nan jarang urang untuak surek manyurek, tantunyo sulik pulo mandapek an prangko yang ado kini. Prangko nan lamo manjadi incaran para pangumpua prangko. Prangko-prangkonyo bisa dari tahun 80-an sampai 2000-an. Mangoleksi nyo pun butuah usaho jo takun mancari informasi. Apolagi kalau ado nan mandapek an prangko langka, bantuak prangko edisi tatantu. Saliang maagiah informasi di sabuah komintas pamburu prangko. Kagiatan mode ko sungguah jarang ado, tapi masih ado batahan sampai kini.",persuasive
7220,"Aplikasi Tik Tok adolah aplikasi nan banyak urang pakai di hp nyo. Tapi, ambo tamasuak yang indak mangunduah aplikasi yang ciek ko. Kalau urang-urang disakitar ambo hampias sadonyo punyo akun Tik Tok. Ambo tamasuak urang nan indak mangikuik an tren dan ambo tamasuak nan talambek mangatahui aplikasi Tik Tok. Banyak urang nan disakitar ambo nan bacarito tantang katagihan tantang aplikasi ko, manjadi tambah indak nio mangunduah aplikasi nan viral ciek ko. Kalau untuak fitur memang rancak makonyo banyak urang mangunduah, tapi karano ambo alah ado babarpo aplikasi nan sarupo jo Tik Tok makonyo ambo mamiliah untuak indak mambuek akun Tik Tok. Aplikasi nan lain sajo alah mambuek katagihan dan lupo waktu ditambah kalau ambo mangunduah Tik Tok rasonyo akan manambah waktu nan indak produktif ambo.",narrative
8148,"Paruik kito kadang taraso ndak lamak tapi payah pulo untuak BAB. Kalau lah takah itu cubolah minum teh jahe sarai. Sarai ko manganduang senyawa citras nan bisa mambantu pencernaan makanan jadi sado masalah paruik bantuak sembelit, diare, dan maag bisa diatasi. Yuk cuboan resep teh jahe sarai ko untuak mangurangi masalah paruik. Patamo abuih potongan jahe jo sarai dalam aia sampai mandidiah. Tambahan teh celup ka aia hasil didiahan jahe jo sarai. Tambahan gulo sasuai salero tu aduak sampai laruik. Bisa lo manggunoan madu untuak mangganti gulo. Agiah saketek lemon untuak manambah raso asam. Teh jahe sarai alah siap untuak diminum.",persuasive
3734,"Taraso bana panekny katiko wakatu istirahaik tu saketek dan labiah banyak aktivitasnyo. Bantuak pagi ko rasonyo ambo maleh bana ni ka kantua. Sampai ka rumah alah galok se hari, siap tu makan jo lalok pas sampai. Kalau lai ado karajo nan lain, tapakso dikarajoan juo, bisual paginyo alah harus siap-siap juo karajo lain. Bantuak itu se taruih, kadang aktivitas yang baulang tasabuik mambuek ambo maleh dan kadang mampangaruhi mood ambo. Ambo kecek an se pas sampai ka kantua ka kawan-kawan nan lain kalau rasonyo ambo nio kalua. Kareno manuruik ambo karajo 5 hari dalam saminggu ko mambuek panek bana kalau masuak pagi pulang sore.",narrative
3462,"Kalau mambahas tentang hubungan bakawan dalam suatu lingkup sosial awak. Tantu awak nio punyo kawan yang elok, kalau awak nio mode tu tantu awak harus manjadi kawan nan elok juo. Ado carito contoh rusaknyo hubungan pakawanan kareno kawan yang egois. Maya inyo alah dipiliah manjadi panitia dalam sabuah acaro sakolah, nan kawan inyo indak. Kawannyo bantuaknyo iri, inyo juo berang bana kareno si maya jadi sibuk taruih ka acaro itu. Berang-berang lah kawan maya ko, sampai inyo mangecek baranti se lah jadi panitia tu kareno inyo anggap maya lupo jo kawan. Akhirnyo kareno kawan maya yang egois nio di prioritaskan taruih, hubungan inyo jo maya rusak. Untuak itu awak haruslah manjadi kawan yang mandukuang kawan, jan manjadi urang yang egois.",persuasive
5430,"Bagi artis atau public figure, badan yang ideal tu sangaik dibutuhan, apolagi di korea selatan. Kalau di Indonesia masih banyak juolah artis yang indak talalu mamantiangan badannyo. Tapi kalau di korea, standar kacantikan urang tu tinggi bana bana ko a, sahinggo urang tu nio samaksimal mungkin, baiak itu badan ataupun mungkonyo. Kalau mungkonyo, bagi yang indak talahia kurang gadih, di operasi plastic walaupun indak sadonyo. Sadangkan untuak tubuhnyo urang tu diet dan ba olahraga. Diet urang tu indak main-main lo do, manuruik den manyiso diri. Tapi olahraga urang tu dapek lah wak tiru, kayak mangetekan atau marampingan pinggang, mangaciakan langan dan paho.",narrative
3423,"Kalau tadi mangecek an sifaik asli pasangan awak sabalum awak manikah. Paralu bana juo awak mancaliak baa ibadah nyo. Tantu awak nio kalau alah barumah tanggo hiduik jo pasangan yang bisa mangimami awak. Bisa inyo mangayomi awak dan indak barlaku kareh ka awak. Tantu awak labiah nio pasangan yang bijaksana dan bisa mambimbiang awak. Jadi awak harus mancaliak bana kalau sabalum manikah tu. Kalau alun manikah se inyo alah kasa jo awak, indak pernah baibadah, salalu bacaruik dan sabagainyo. Indak cocok untuak awak manjadian inyo pasangan hiduik. Mangko dari itu untuak kalian nan nio manikah, carilah inyo yang ibadah nyo elok.",persuasive
8446,"Lemah emosional ternyata bisa manjadi salah satu sabab dari kagagalan. Lemah emosional maksuiknyo kito ndak punyo kastabilan emosi jadinyo kito mudah terdistraksi oleh dunia lua. Katiko awak alah marancanoan untuak malakuan sasuatu di akhir pakan, mako sarancaknyo awak bisa manolak ajakan atau kagiatan lain nan ndak ado hubungan nyo jo apo nan awak nio lakukan. Urang nan lemah emosional biasonyo mudah panik dan indak fokus. Hal itu mambuek wak jadi kahabisan waktu untuak malakukan hal nan saharusnyo wak karajoan, dan akhirnyo awak maraso sadiah jo kagagalan nan disabakan oleh wak surang. Kontrol diri paralu bana dalam mancapai tujuan nan alah wak tantuan.",expository
573,"Kalau ado pejabat daerah maupun pejabat negara nan batamu ka daerah papua pasti akan disambuik jo Tarian Selamat datang khas dari daerah Papua. Tarian ko memang punyo makna untuak maagiah raso hormat dan tando kalau tamu nan datang disambuik dengan saelok-eloknyo. Berdasarkan nan pernah ambo caliak di Youtube, Tari Selamat Datang ko manggunokan pakaian nan tabuek dari kulik pohon dan aka dari tumbuah-tumbuahan. Nyo pasang dek penari ko di ateh kapalo nan bafungsi sabagai panutuik kapalo. Ndak cuma itu, aka dari tumbuah-tumbuahan tu pun dijadikan sabagai aksesoris saroman kaluang, dan galang. Nan ndak kalah menarik badan penari pun dipanuahi dek lukisan-lukisan.",descriptive
2077,"Mangecek an a nan manjadi pangalaman yang manyadiahkan bagi wawa adolah katiko inyo mancaliak adiak nyo sakik. Padohal inyo sakaluarga barancano untuak pai liburan. Patamo nyo adiak wawa ko indak bantuak urang sakik do, inyo tu bantuak mariang dan panas dingin se taruih. Kondisi badan adiak nyo waktu itu kadang dingin, kadang paneh, badannyo pucek, di badannyo banyak bintik-bintik merah ketek dan keceknyo taraso lamah badan inyo. Tanyato pas di cek adiak wawa ko kanai Demam Berdarah dan harus dirawat. Bagi wawa itu mambuek inyo jo kaluargonyo sadiah selain dek karena ndak jadi balibur tetapi labiah sadiah juo mancaliak adiak nyo bantuak urang ndak batanago lai.",descriptive
6851,"Mancukua bulu kaki adolah sabuah kagiatan nan sabananyo indak tarlalu pantiang bana untuak dilakukan dek satiok urang. Kagiatan iko bisa dikatokan sabagai kagiatan nan indak pantiang karano babarapo hal. Partamo, mancukua bulu kaki indak mampunyoi dampak nyato untuak badan manusia. Indak adonyo manfaat nyato dari mancukua bulu kaki tantunyo mambuek kagiatan iko manjadi cukuik sio-sio untuak dilakukan. Maskipun indak mampunyoi manfaat, bukan bararti mancukua bulu kaki dapek mangakibatkan karugian jiko indak dilakukan. Urang mancukua bulu kaki biasonyo karano babarapo hal. Salah satunyo adolah karano ingin taliek labiah barasiah. Namun, pado kanyataanyo urang nan mampunyoi bulu kaki pun indak pernah dianggap sabagai saurang nan kumuah bukan? Jadi sampai sajauah iko ambo alun manamukan pantiangnyo mancukua bulu kaki untuak manusia.",argumentative
7890,"Dulu pai iliburan ka dufan sakeluarga tahun 2010 kalau ndak salah, itu waktu tu libur rayo. Kami sakeluarga emang berencana barayo ka jakarta tampek dunsanak kami. pas didufan tu dulu sangaik rami waktu tu. banyak wahana yang sangaik manakjuban waktu tu dek ambo. karano di kampuang ndk ado hal-hal yang kaya ko do. katiko naiak halilintar ambo dibuek sasak angok karano ambo ndak tau baa rasonyo dan penasaran mancubo. Tapi manuruik ambo indak samangerikan nan urang kecekan do. Masih dibatas toleransi manusia manuruilk ambo. Jadi, manuruik ambo kayaknyo urang nan mangecekan kalo halilintar tu sangaik mangerikan mungkin inyo sapanakuik itu.",argumentative
2403,"Katiko ambo sadang di lua, keluargo ambo ko manyuruah ambo untuak capek-capek pulang ka rumah. Ambo indak tau manga kok disuruah pulang ka rumah, ssdangkan kini ambo sadang makan-makan marayoan hari ulang tahun basamo kawan. Tanyato pas ambo alah sampai ka rumah takajuik bana ambo tanyato urang rumah alah mambuek an suprise ulang tahun untuak ambo. Padohal pas dijalan ambo kesal dalam hati disuruah pulang, tanyato pas sampai rumah taharu bana ambo kironyo keluarga ambo marayoan hari ulang tahun ambo. Mangko dari itu awak jan manjadi urang yang baburuak sangko, awak disuruah pulang bukan bararti disuruah mangarajoan karajo rumah se mungkin ado hal lain. Palajaran nyo adolah awak haruslah manuruik apo kato keluargo awak karena inyo ndak mungkin mangganggu wakfu awak.",persuasive
5666,"Manusia susah untuak lapeh dari listrik. Manusia kayak alah ketergantungan samo listrik. Hampia sado kabutuhan dan kegiatan manusia manggunokan listrik. Karano tingginyo kabutuhan listrik, manusia makin manggilo ma eksploitasi sumber energy, sampai lupo kalau sumber daya ado batasannyo. Karano dipakai tarui sumber daya tu akan habis dan ndak bisa dibuek ulang. Banyak dampak nan ditimbulkan kalau kito boros mamakai energy. Salah satu dampak untuak diri surang adolah tagihan listrik nan banyak. Jadi apo nan dilakuan manusia akan baliak ka diri manusia tu sendiri, kalau kito boros mamakai listrik yang akan susah kito karano harus mambayia tagihan nan labiah banyak, dan kalau sumer daya nyo habis kito akan kesusahan untuak mandapekan sumber energy lainnyo.",argumentative
8279,"Liburan sakola ko Mila ndak kama-kama jo keluarganyo. Biasonyo kalau libur panjang ko Mila jo keluarganyo pai main ka lua kota atau tampek wisata nan terkenal. Tapi keluarganyo sadang bamasalah dalam finansial kin, jadi urang gaeknyo ndak punyo pitih untuak maajak Mila liburan. Tapi karno ibo jo Mila nan alun kama-kama salamo liburan ko, akhirnyo apak Mila maajak inyo untuak pai ka taman kota. Disinan banyak jajanan nan murah-murah jadi Mila bisa balanjo sapuehnyo. Di taman kota tu jo tasadio wahana bermain bantuak perosotan, ayunan, jungkat jungkit, dll. Mila tatap sanang walaupun cuman pai main ka taman se karno inyo bisa main jo anak-anak saumuran jo inyo.",narrative
4134,"Pelaksanaan pernikahan nan dilakukan didalam ruangan memang takesan mewah dan elegan. Tapi kini, acaro baralek nan diadoan di lua ruangan pun alah banyak urang pakai sabagai konsep pernikahannyo. Pernikahan dilua ruangan takesan labiah manyatu jo alam sahinggo suasana nature pun dapek taraso. Dengan suasana nan hangek dan kasual mambuek para tamu labiah nyaman untuak babaur, dan indak jarang kalau anak daro ikuik manyatu jo tamu. Pernikahan nan diadoan sacaro outdoor iko dapek mamanjoan mato samo keindahan alam. Kelebihan dalam malakukan pernikahan tema outdoor ikopun takesan santai sahinggo pengantin jo tamu dapek labiah rileks. Dekorasi tema outdoor pun indak kalah dari pernikahan indoor karano tagantuang jo ditata letak nan samanarik mungkin sahinggo dapek manariak perhatian tamu. ",persuasive
8254,"Sadoalah urang mungkin alah tau kalau satiok hotel mampunyoi tingkatan masing-masing nan diistilahkan dalam bantuak bintang. Mulai dari bintang 1 sampai bintang 5. Hotel bintang 4 dan bintang 5 adolah tingkatan hotel termewah diantaro sadoalah hotel nan ado. Banyak urang nan bapandapek kalau antaro hotel bintang 4 jo bintang 5 ko indak terlalu banyak dan kentara perbedaanyo. Tetapi menurut yang ambo baco-baco, antaro hotel bitang 4 dan 5 ko banyak perbedaanyo. Hotel bintang 4 biasonyo manawarkan akomodasi kelas ateh, makanan nan mewah, bar, dan layanan kamar 24 jam. Selain itu tampek tiduanyo biasonyo bakualitas tinggi, ado kolam ranang, spa, fasilitas bisnis, dan parkir valet biasonyo tasadio pulo. Di lain sisi hotel bintang 5 mnawarkan tingkek kenyamanan, kemewahan dan layanan nan maksimum. Arsitektur hotel nan luar biaso, makanan nan dimasak dek koki terkenal, fasilitas nan lueh, internet nan super capek, ado layanan pelayan pribadi, spa mewah, pusat kebugaran sampai ado pulo nan manyadiokan lapangan tenis. Walaupun nampaknyo perbedaan-perbedaan ko terkesan tipis, tapi tetap se antaro bintang 4 dan bintang 5 hotelnyo babeda yo sanak.",argumentative
6386,Lakukan kagiatan iko jo keluarga saat liburan akhia tahun. Ambo sabalumnyo pernah malakukan suatu kegiatan nan sangaik sero saat libur akhia tahun. Kegiatan nan ambo lakukan adolah mananam padi. Ambo pulang ka kampuang untuak malakukan kagiatan itu. Ado banyak hal sero nan bisa kito rasokan katiko kito mananam padi. Hal positif partamo nan bisa kito ambiak dari mananam padi adolah kito jadi tau baa payahnyo untuak manghasilkan sabutia nasi. Salain itu mananam padi dapek mambuek kito baraja hal baru nan sabalumnyo alum pernah kito lakukan di kota. Mananam padi dapek mambuek kito manjadi dakek jo keluarga karano katiko mananam padi biasonyo kito akan makan siang basamo di tangah sawah. Jadi baa? bilo kalian akan mancubo mananam padi?,persuasive
2885,"Dulu wakatu masiah anak-anak si maya ko punyo trauma tahadok ayam. Trauma itu tajadi pado bulan april pas puaso ramadhan, maya ingek bana kajadian itu. Trauma itu taulang lai, katiko inyo ado acaro alam basamo kawan-kawannyo di kampus. Pas bana ka tampek ternak ayam juo, inyo caliak bana ayam sabanyak itu. Taraso ayam itu nio mangaja maya se, inyo disuruah masuak dan sakatiko maya kanai serangan panik. Maya katakuik an bana, dan indak bisa manggariak. Matonyo cuman calingak-calinguk se dek saking panik nyo. Untuang se ado kawan maya yang sadar dan langsuang mambaok maya jauah dari kandang ayam yang gadang ko.",narrative
690,"Jan takajuik, RI manamukan harto karun barupo potensi cadangan ameh 2 Miliar ton ameh. Ambo yo ndak tabayang sabanyak apo 2 Miliar ton ameh tu. Badan Geologi Kementerian Energi dan sumber Daya Mineral (ESDM) manyampaikan basonyo adonyo tamuan sumber daya mineral barupo ameh dan tembaga sagadang 2 miliar ton di tambang Onto, Kecamatan Hu'u, Kabupaten Dompu, NTB. Tantu berita ko manjadi kabar nan sangat mambuek Indonesia takajuik dan sekaligus sanang. Koordinator Mineral Pusat Sumber Daya Mineral Batu Bara dan Panas Bumi Badang Geologi Kementerian ESDM, Moehammad Awaludin mangatokan basonyo perusahaan masih maadokan eksplorasi di daerah tasabuik. Terutamo untuak mamastikan paningkek an kualitas sumber daya nyo.",narrative
4465,"Sadang sanang bacarito samo kawan tongkrongan tibo-tibo ado urang nan maninju Adi dari arah muko. Dengan muko nan alah sirah napas nan indak baraturan serta kepalan tangan nan masih ado walaupun alah maninju Adi tadi. Mancaliak itu Adi langsuang manatap heran kapado laki-laki tu. Namun dibaleh samo kalimat kasa nan manuduah inyo alah marabuik pacarnyo. Mandanga itu, Adi langsuang mananyoan siapo padusi nan inyo maksud karano Adi indak maraso sadang marabuikan siapopun karano inyo kini sadang jomblo. Namun, urang tadi malah makin manuduhnyo disertai tinjuan sakali lai. Mandapekan itu, Adi langsuang naik emosinyo dan mambalehan tinjuan tasabuik. Adi pun mangecekan kalau inyo indak ado marabuik pacar laki-laki itu",descriptive
1913,"Hobi kebanyakan anak cowok adolah bamain sepak bola, tapi kalau lah agak baumua saketek indak anak-anak lai do urang-urang ko labiah menyukoi manonton pertandingan sepak bola. Padohal samakin baumua awak samakin elok lo kalau baolahraga supayo mangingkek an imunitas tubuh awak. Baolahraga ko macam-macam bantuak nyo, urang nan hobi main sepak bola alah tamasuak olahraga. Ambo nio mangajak urang-urang yang ndak suko baolahraga, kalau olahraga ko ancak untuak tubuah awak. Urang nan sabana ndak suko olahrago kareno maleh dan alasaan lainyo buliah mancubo an main sepak bola bagi yang hobi sepak bola. Pado intinyo jan biasokan tubuah awak kaku ndak manggariak, pai lah bajalan kalau yang suko jalan sore, pai lah main badminton yang suko badminton dan lain sebagainyo.",persuasive
2155,"Hari jumaik kapatang Ridho sholat jumaik basamo jo kawan-kawannyo. Pas itu khutbah jumaik nyo mambahas mangenai tentang kewajiban awak untuak malaksanoan sholat. Ditarangan jo khatib kalau sholat 5 wakatu itu adolah parintah, artinyo wajib hukumnyo untuak kasadoalah umaik muslim malaksanoan shalat 5 wakatu. Dalam agamo islam alah dijalehan bana kalau sholat fardhu itu wajib hukumnyo dan harus diterapkan bana. shalat fardu ko tadiri dari 17 rakaat satiok harinyo. Itulah saketek dari banyak hal nan dihabas dek khatib tentang materi Wajib nyo awak sabagai manusio shalat. Barang siapo yang malaksanoan shalat jamaah dilimo wakatu itu, maka Allah Akan maagiah nikmat kapado hambannyo.",narrative
1627,"Manuruik Islam tetangga tu adolah urang nan tingga di dakek rumah kalian nan rumah nyo tu tamasuak kapado 40 rumah dari satiok penjuru rumah kalian (40 rumah dari selatan, 40 rumah dari timur, 40 rumah dari barat, dan 40 rumah dari utara). Dalam Al-Qur'an tetangga di bagi manjadi 2, yaitu tetangga dakek (al-jar dzi al-qurba) dan tetangga jauah (al-jar al-junubi). Manuruik Ali bin Abi Thalhah dari sahabat Ibnu Abbas, nan dimaksud dengan tetangga dakek adolah katiko diri kalian dengan tetangga tu punyo hubuangan karabek dan kedekatan (qurabah), sadangkan nan dimakasuik jo tetangga jauah adolah seseorang nan manjadi tetangga kalian tapi kalian ndak ado hubuangan karabek atau pun kedekatan dengan urang tu.",descriptive
3901,"Sebagai padusi ambo akui tamasuak nan mudah bana baok parasaan kalau ado urang nan elok bana ka awak. Tamasuak ambo yang jadi tabaok parasaan ka sahabat laki-laki ambo surang. Katiko ambo raso jadi suko kawan ambo surang, ambo lakuan hal iko untuak mandakek dan mampajuangkan parasaan ambo ko. Patamo ambo maluangkan wakatu untuaknyo, kaduo mancaliak an ka inyo perhatian ambo, katigo mampabanyak kecek apresiasi jo pujian ka inyo, siap tu indak malu untuak mangecek an taragak ka inyo kalau lah lamo indak basuo, kadang maagiah kejutan nan inyo suko. Untuak babarapo langkah itu, ambo raso kini alah samakin dakek ambo jo inyo. ",expository
8415,"Lahianyo anak partamo adolah momen nan sangaik ditunggu-tunggu bagi satiok pasangan. manjadi urang tuo adolah tangguang jawab nan gadang dan marupokan kebahagiaan nan indak tahinggo pulo. Sasudah manunggu salamo 9 bulan, akhirnyo datang pulo saaiknyo malahian anak partamo. Mancaliak muko bayi nan baru lahia, pasti akan taraso sanang dan bahagia nan indak tahinggo. Lahianyo anak partamo adolah awal dari perjalanan panjang sabagai urang tuo. Manjadi urang tuo mambutuahan komitmen tinggi, tapi disisi lain mambarikan kapuehan nan luar biasa pulo. Mancaliak anak tumbuah dan bakambang, dan mandampiangi mereka dalam satiok langkah kahidupan pasti akan manjadi pengalaman nan sangaik baharago. Jadi lahanyo anak partamo adolah momen nan sangaik spesial dan ditunggu-tunggu bagi satiok pasangan.",expository
5106,"Nikmat kesehatan ado lah yang sangat mahal. Namun urang-urang katiko sehat indak marasoan nikmat tasabuik dan baru maraso katiko sakik. Dek acok makan ndak teratur, Yumi meraso acok sakik paruik. Akhirnyo Yumi memutuskan untuak mamarisoan diri ka dokter. Setelah diparikso dek dokter, Yumi divonis sakik maag. Mandanga kaba itu mambuek Yumi agak shock indak manyangko, padahal selamo iko inyo maraso baik-baik ajo walaupun makannyo indak teratur.  Penyakik ko emang ndak langsuang datang, tapi akan manyeso katika kito lah mulai baumua. Setelah tu Yumi diagiah ubek dek dokter untuak meredakan sakik yang dirasoan dek Yumi dan dokter menyarankan agar Yumi lebih memperhatkan pola hidupnyo.",narrative
4930,"Saat Andi sadang barjalan di salah ciek trotoar inyo indak sangajo manginjak ludah urang lain nan barado di tengah jalan itu. Saat itu inyo sadang terburu-buru sahinggo indak mamperlihat jalan namun katiko inyo manginjak ludah urang lain. Saat itu inyo maraso sangek jijik sakali karano iko adolah sepatu baru dan alah ternodai jo aia ludah  nan dibuang sembarangan dek urang. Nan manunjukkan ekspresi nan kesal serta  gigi karano aia ludah nan inyo injak itu mambuek sepatunyo kotor. Karano aia ludah nan alah inyo injak itu mangotori sepatu barunyo inyo langsung mancari genangan aia di sakitar untuak mambersihkan bagian sepatu nan terkena aia ludah itu. Namun karano indak manemukannyo inyo pun mancari rumput untuak mangoleskan telapak sepatunyo. 
",narrative
5772,"Darah adolah campuaan plasma jo sel-sel yang mangalia di saluruah badan. Cairan nan mode ko manganduang zat nan sangaik pantiang takah gulo, oksigen jo hormon nan talatak di saluruah badan. Guno lain dari darah adolah maangkuik kotoran jo bahan-bahan kimia hasil metabolisme dari sel-sel di badan. Indak sampai di situ sajo, darah baperan juo sebagai patahanan tubuah tarhadok virus atau kuman nan bisa mambuek babagai panyakik nan serius. Darah tadiri dari duo bagian. Nak partamo, darah cayia jo darah padek. Saparo bagian darah nan bantuak cayia disabuik plasma nan tabuek dari campuan aia, protein jo garam. Samantaro bagian darah padeknyo tabuek dari sel darah putiah, sel darah merah jo trombosit. Darah juo mampunyoi aroma nan amih. Apo lai darah nan ado pado hewan dan darah kumuah pado saat padusi datang bulan.",descriptive
1335,"Kadang ambo ibo mancaliak pemimpin kota Jakarta nan di salah-salah kan dek rakyatnyo. Banyak nan mangkambiang hitamkan pemimpinnyo nan ndak bisa ma atasi bencana banjir di Jakarta ko. Padohal manuruik pandapek ambo nan manjadi penyebab utamo bencana banjir di Jakarta ko adolah akibaik masayarakatnyo sendiri. Masyarakatnyo nan masih mampunyoi tingkek kesadaran nan randah dalam manjago kebersihan lingkungannyo seperti mambuang sarok pado tampeknyo. Nyo ndak tau basonyo sarok nan nyo campak an sambarang tampek tu bisa manyumbek aliran-aliran aia sahinggo manyebabkan aia sungai tu maluok, dan tajadilah banjir. Mako dari itu, lah saat nyo masyarakat Indonesia ko di agiah penyuluhan betapa pentingnyo manjago kebersihan lingkungan, terutamo manjago lingkungan dari sarok. ",argumentative
6789,"Desa adolah tampek nan sangaik cocok untuak dijadikan sabagai tampek tingga untuak siapopun. Desa cocok dijadikan sabagai tampek tingga karano babarapo alasan. Alasan partamo baa kok desa sangaik cocok untuak dijadikan tampek tingga adolah karano desa mampunyoi udaro nan barasiah. Hal iko tantunyo dapek mambuek urang nan tingga di desa manjadi sehat karano udaro nan masuak ka dalam tubuah masih barasiah. Salain itu, di desa pun biaya-biaya nan harus dikaluakan untuak manyambuang hiduik tagoloang murah. Hal iko disababkan karano hargo-hargo bahan makanan dan biaya-biaya seperti listrik dan aia masih labiah murah dibandiang di kota. Nan paliang pantiang adolah di desa urang-urangnyo labiah saliang paduli sahinggo bisa mambuek urang nan tingga di desa manjadi nyaman dan aman.",argumentative
17,"Ayam geprek juara adolah salah satu pendatang baru di dunia kuliner. Salah satu outletnyo dakek dari kostan ambo. Dek paruik lah lapa dan kecek urang Ayam Geprek Juara ko lamak dan murah ambo cubo lah untuak langsuang makan disinan. Tampeknyo pas makan disinan barasiah, nyaman. Awak buliah ambiak nasi putiah sapuehnyo. Lah disadioan di tampeknyo. Nan unik nampak dek ambo tu di metode penyajian ayamnyo. Ayam Geprek Juara ko langsuang menyajikan ayamnyo dan bisa awak caliak langsuang dari meja tampek awak makan. Jadi awak tau prosesnyo. Ndak ado nan disuruak-suruak an. Dari pertamo nyo mulai manggeprek ayam, manggiliang lado, manyiram lado jo aia angek, sampai terakhir manuangan ka piriang awak. Jadi awak bisa tau tau higienis atau ndaknyo nan awak makan.",expository
81,Buah mangga adolah buah paliang lamak manuruik ambo. Ado minuman dessert gitu nan baru ambo cubo di Jakarta. Namonyo King Mango. Balinyo 45 ribu. Untuak ambo nan tabiaso bali minuman harago 10 ribu maha bana harago minuman ko. Tapi setelah ambo cubo minuman ko yo lamak. Ndak cuma kayak jus mangga biaso. Iko lebih kental. Ditambah ado lapisan-lapisan whip cream diantaro layer-layer jus mangganyo. Di lapisan paliang ateh nyo onggok an lo jo potongan-potongan buah mangga nan segar dan gadang-gadang. Rasonyo pun bukan main lamaknyo. Manih dari whip cream dan asam manih mangganyo baraso. Porsinyo pun banyak. Kayaknyo akan acok ambo bali King Mango ko.,narrative
7426,"Ruponyo ado kajadian mamalukan nan mambuek Syahrini sampai kanciang di sarawa. Pangalaman nan indak mangenak an itu tajadi katiko Syahrini partamo kali tampil di ateh pangguang. Awalnyo Syahrini bacarito bahwa sajak ketek inyo alah taobsesi untuak manjadi saurang panyanyi. Syahrini pun mulai mambangun karier katiko inyo dikenalan jo panyanyi dan pancipta lagu Dewiq nan mambarikan lagu bajudul 'My Lovely' nan manjadi album partamo Syahrini. Sabagai panyanyi pandatang baru, Syahrini pun manjadi panyanyi pambuka untuak konser musisi lain bantuak Ari Lasso dan Band Padi. Syahrini pun bacarito pangalaman partamonyo tampil sabagai panyanyi pambuka untuak Ari Lasso dan Padi, sakiang gugupnyo Syahrini mangakui sampai kanciang di sarawa.",expository
8123,"Untuak urang muslim, awak diharaman untuak maminum minuman kareh karno dapek mamabuakan. Tapi sananyo ado masalah lain nan timbul apobilo mangonsumsi alkohol balabiahan. Masalah kasehatan salah satunyo. Kabanyakan minuman alkohol bantuak wine, bir, tuak, whiskey, shoju, dll manganduang sakita 4 sampai 21 persen alkohol. Dek tubuh awak alkohol alkohol dalam kadar tinggi dianggap racun dan harus dinetralisir di hati.  Konsumsi alkohol balabiah mambuek hati wak karajo labiah kareh dan akhirnyo bisa mambuek kerusakan di organ tasabuik nan dikenal sabagai sirosis hati.  Jadi ado bananyo agamo Islam ndak mambuliahan panganuik nyo untuak konsumsi alkohol selain untuak mahindar dari masalah nan disebaban oleh mabuak tapi demi kesehatan. ",argumentative
6514,"Kalian nan maraso bosan di rumah sajo katiko libur, mainkanlah game pubg mobile. Pubg manawarkan banyak sakali fitur nan bisa kito cubo mainkan. Pubg mobile adolah game survival nan katiko kito mainkan akan sangaik manantang. Pubg mobile pun bisa kito mainkan basamo-samo jo kawan-kawan. Kito bisa bamain basamo bukan hanyo katiko barado di posisi nan badaketan, tapi kito bisa juo bamain katiko bajauahan. Hal iko karano pubg mobile mamungkinkan kito untuak bisa bakomunikasi jo kawan main kito. Bahkan di pubg mobile, kito pun bisa bakomunikasi jo lawan kito. Fitur itu pun mamungkinkan kito untuak basobok jo urang baru nan bahkan alun parnah kito kenal sabalunnyo. Hal itu tantu mambuek pubg mobile manjadi game nan sangaik manarik, bukan?",persuasive
1904,"Untuak yang alah bosan nonton film ba genre romantis dan jalan carito yang mudah ditebak, film plot twist cocok bana untuak kalian tonton. Film yang direkomendasikan yang harus kalian tonton satidaknyo sakali saumur hiduik adolah film The Invesible Guest. Film asal spanyol ko bacarito tentang pembunuhan , maungkapkan misteri pembunuhan. Sabalum persidangan sang pengacara meminta klien nyo ko untuak manjaleh an paristiwa nan tajadi tapi indak di sangko malah timbua kasus baru dari kesaksian itu yang inyo tutuik sakian lamo. Film ko menghadirkan double plot twist, awak akan tacangang-cangan manonton iko beko. Jadi tontonan ko cocok bana untuak kalian yang suko carito mode ko.",persuasive
6474,"Partandingan sepakbola antaro Vietnam malawan Indonesia di Hanoi barakhir untuak kamanangan Vietnam. Kaduo tim sajak awal bamain tabukak dan saliang malakukan sarangan. Namun, Vietnam labiah dulu mancetak gol satalah umpan jauah pamain balakangnyo indak mampu diantisipasi dek pamain balakang Indonesia. Hal iko mambuek panyarang andalan Vietnam indak takawal dan sukses mancetak gol partamo di partandingan iko. Satalah gol itu, Indonesia mancubo untuak mangaja skor. Sayang para pamain Indonesia indak mampu mamanfaatkan paluang nan ado. Justru pado awal babak kaduo, Vietnam lah nan mampu manambah gol dan mampajauah kaunggulan ateh Indonesia. Barawal dari sipak pojok, panyarang andalan Vietnam lagi-lagi mancetak gol. Di siso waktu partandingan Indonesia taruih mancubo untuak mangaja skor. Namun, usaho itu indak barhasil sampai wasit maambuih pluit tando partandingan salasai. Skor akhir 2-0 untuak kaunggulan Vietnam. Hasil iko mambawo Vietnam lolos ka final piala AFF manantang pamanang di laga Malaysia lawan Thailand.",narrative
6076,"Sabananyo urang urang ateis ko jikok bapikia labiah mandalam lai akan bisa untuak maamukan kabanaran akan kabaradaan tuhan, namun dek kurang nyo pangatahuan mereka manganai tuhan dan raso picayo nan susah untuak dibangun mambuek urang urang ateis manjadi denial akan ado nyo tuhan ko. Padahal jikok dicaliak caliak kisah kisah urang urang nan bana bana yakin untuak mancari tau ado atau indak nyo tuhan sabananyo, pado akhianyo urang urang ko barasil untuak mangatahui baso nyo sabana nyo tuhan ko memang ado, dimano memang tuhan ko indak bisa untuak dicaliak sacaro kasek mato namun harus dirasokan sacaro batin supayo awak mangatahui kalua sabananyo tuhan ko memang ado kabaradaanyo salamo ko.",narrative
1696,"Manuruik pandapek ambo, makhluk halus tu ado. Di dalam Al-Qur'an pun lah dijalehan basonyo makhluk gaib tu memang ado. Cuma kok ado nan mangecek an urang mati bagantayangan tu sabagai makhluk halus ambo ndak setuju karano sabananyo nan gentayangan tu bukan urang nan lah mati tu malainkan jin nan manyarupoi bantuak urang nan alah maningga tu, sahinggo mambuek keimanan dan ketakwaan manusia tagaduah. Pasti kalian acok mandanga carito basonyo urang nan lah mati datang ka rumah sanak sodaranyo seakan-akan manyampaian pasan. Nan maminta boneka kesayangannyo di latak di pusaronyo lah, danlain-lain. Padohal itu adolah salah satu caro jin manyesatkan manusia.",argumentative
3205,"Caritonyo Mala jo kawannyo pai makan ka tampek makan dakek kampus. Pas bana juo iko malam minggu, jadi sekalian nio makan lamak malam ko. Makan lamak dan rancano tu sambia mahiruik udaro segar jo lagu nan di puta di tampek makan tu. Pas mala ko duduak manunggu makanan inyo datang, dicaliaknyo ado sepasang urang nan bacewek an lah. Cuman nan iko balain bana, jadi mala ko jajok katiko mancaliak urang bamesra-mesraan sacaro bakalabiahan bana tu. Sabana bantuak urang alah manikah, padohal alun lai tu. Masiah tacaliak anak kampus siko bantuak nyo, cuman nan ciek ko memang jajok bana mala mancaliaknyo. Bukan dek kareno iri, tapi indak pantes se mode tu di tampek makan nan rami urang.",narrative
7682,"Alasan partamo pantiangnyo kuliah, Gala sarjana masiah manjadi standar untuak malamar karajo. Maliek lowongan karajo nan ado di babagai media, biasonyo standar pandidikan D3 atau S1 dicantuman ka dalam kriteria palamar nan bisa mandaftar. Maskipun satiok lulusan D3 atau S1 nan malamar alun tantu ditarimo, adonyo kriteria tasabuik manunjuak an bahwa kasampatan seleksi karajo labiah gadang bagi lulusan jo gala sarjana dibandiangkan nan alun mampunyoi gala. Paluang sarjana ditarimo labiah gadang pulo apobilo linier jo jenis pakarajoannyo. Misalnyo, karajo sabagai akuntan tabuka bagi sarjana lulusan Jurusan Akuntansi. Patimbangan jurusan kuliah nan akan diambiak karano saketek banyaknyo akan bapangaruah pado karier sasudah lulus.",descriptive
1054,"Ambo punyo kawan, namonyo Tari. Tari ko punyo badan gapuak. Selain itu, badan nyo ko suko mangalua an aroma-aroma nan manyangek ka iduang. Di sakolah nyo ndak punyo kawan bahkan acok di buli jo kawan-kawan nan lain. Ibo lo ambo mancaliaknyo. Kadang-kadang ambo ajak nyo untuak bagabuang duduak-duduak di kantin katiko sadang istirahat, tapi nyo selalu ndak nio. Katiko ambo tanyo ba a kok ndak namuah, nyo takuik kanai buli karano nyo tau badannyo tu suko mangalua an baun apiak. Jadi nyo labiah baiak surang se dari pado manggaduah salero makan urang dek baunnyo. Manuruik ambo, kawan-kawan nan mode ko lah nan harus awak rangkul. Awak cubo agiah jalan kalua untuak inyo. Misal maagiah tau kalau ado nan namonyo deodoran supayo badan tu ndak babaun. Bukan malah mambueknyo makin takuik untuak di buli.",argumentative
7665,"Klub hantu didedikasian untuak mancari bukti hantu nan dibantuak di universitas bagengsi, tamasuak Cambridge jo Oxford dan pado tahun 1882 organisasi paliang takamuko Society of Psychical Research. Eleanor Sidgwick adolah saurang panyalidik (dan kamudian presiden) dari kalompok itu, dapek dianggap sabagai ghostbuster asli. Di Amerikan salamo akhir 1800-an banyak media psikis mangaku mangecek jo urang mati, tatapi tarungkap sabagai panipuan dek panyidik skpetis bantuak Harry Houdini. Baru-baru ko paburuan hantu manjadi minat nan tasaba lueh ka saluruah dunia. Sabagian gadang disababkan dek serial TV kabel Syfy nan tarkenal ""Ghost Hunters"" nan manayangkan 230 episode nan indak manamuan bukti nan elok tantang hantu.",descriptive
758,Bagi kalian nan mamiliki panyakik mood swing bausaho lah untuak marubahnyo. Ndak panyakik keren bagai mood swing tu do. Kalian harus tau apo nan kalian lakukan tu adolah sesuatu nan  tanpa kalian sadari marusak hati urang bahkan marusak mood urang tu. Apo lai kalau kalian alah gadang. Harusnyo kalian tu alah bisa manampek emosi kalian. Urang malakik muak se nyo akan basaba. Kalau alah ndak tatahan lai beko diasiangan kalian dek lingkungan baru tau raso. Baru tapacik tapi lapiak. Makonyo bausaho lah lai. Jan mangecek ndak bisa. Kalau alah niek tu bisa se beko tu.Caliak an lah kalau ndak pacayo.,persuasive
4260,"Al-Qur'an adolah kitab suci nan umat islam yakini sabagai pedoman hiduik. Patunjuak untuak mancari ridho Allah SWT. Kitab suci nan dibuka samo surah Al-Fathihah iko mampunyoi 6.666 ayat walaupun masih ado saketek perbedaan jumlah dari yang diungkapkan oleh ulama lain. Tetapi kini alah disepakati manjadi 6.236. Para ulama bapandapek bahwa jumlah ayat dalam Al-Qur'an. Manuruik Ibnu Katsir manyabuikan jumlah ayat dalam Al-Qur'an indak kurang dari 6.000. Manuruik Nafi' nan marupokan ulama asal Madinah jumlah ayat adolah 6.217 ayat. Dan banyak pendapat lain nan disampaikan samo ulama. Sabananyo indak ado nan babeda dari dalam ayat Al-Qur'an, Sado pendapat nan dikemukakan yaitu dari perbedaan hitungan manuruik potongan kalimat itu manjadi satu ayat atau duo ayat. Sahinggo hal itu manyababkan adonyo perbedaan dalam perhitungan jumlah ayat Al-Qur'an.",argumentative
2837,"Rumah ambo tamasuak ka dalam parumahan yang sampik. Honda-honda yang lalu pun harus bagantian, apolai oto indak bisa masuak siko. Suatu katiko ambo sadang manjamua baju di ateh, tajadi kecelaan yang sabana-bana ambo caliak. Kecelakaan itu manyebabkan tatanggo ambo yang bajalan kaki banyak mangaluaan darah kareno ditabrak jo pangendara honda. Bantuak yang alah ambo sabuik an tadi, parumahan ambo ko ketek, jalannyo sampik, temboknyo tinggi dari sisi kanan jo kiri, banyak jo babatuan dijalannyo. Ambo bisa mancaliak kareno barado di ateh kalau indak pasti indak ka tacaliak. Ambo takuik bana kareno harus manjadi saksi dalam kecelakaan iko. Apolai urang yang manabrak salalu mambuek-buek alasan.",descriptive
7503,"Panataan kahidupan politik. pambubaran partai komunis Indonesia dan organisasi masonyo. Dalam rangka manjamin kaamanan, katanangan, sarato stabilitas pamarintah, Soeharto sabagai pangamban Supersemar nan managluakan kabijakan, mambubarkan Partai Komunis Indonesia pado tanggal 12 Maret 1966, mayatokan Partai Komunis Indonesia sabagai partai talarang di Indonesia, pado tanggal 8 Maret 1966 mangamankan 15 urang menteri nan dianggok talibek Gerakan 30 September 1965. Panyadorhanaan partai-partai politik ko dilakukan pamarintahan Orde Baru dalam upayo manciptakan stabilitas kahidupan babangso dan banagara. pangalaman sajarah pado maso pamarintahan sabalumnyo alah mambarikan palajaran, bahwa papacahan nan tajadi di maso Orde Lamo, karano adonyo parbedaan ideologi politik dan kaindaksaragaman persepsi sarato pamahaman Pancasila sabagai sumber hukum tatinggi di Indonesia.",argumentative
4742,Karena penyebaran covid 19 nan alah malueh iko hadirlah vaksin nan haruih didapek oleh saluruah masyarakat di Indonesia. Karena  vaksin haruih dilakukan malalui jarum suntik nan disuntikkan kapado setiap urang mambuek Lisa selalu manunda jadwal untuak vaksinnyo. Inyo sangek takuik dengan jarum suntik karano bantuaknyo nan tipih serta tajam mambuek Lisa mambayangkan hal-hal negatif katiko jarum tasabuik disuntikkan ka lengannyo. Namun katiko inyo indak dapek manunda jadwal vaksinnyo lai inyo pun  mamberanikan diri untuak vaksin. Katiko alah gilirannyo inyo indak sangajo mancaliak jarum suntik nan sadang disiapkan oleh perawat tasabuik. Sekatiko itu Lisa langsuang pai dari tempat duduaknyo dan balari kalua.  Inyo bateriak bahwa indak ingin malakukan vaksin karano inyo sangek ketakuikan mancaliak jarum suntik nan akan disuntikkan kapadonyo.,narrative
879,Kalian harus punyo ketelitian nan sangaik tinggi sahinggo apo se malah kalian karajokan. Patugas kebersihan nan batanggung jawab untuak mampel lantai di sapanjang acara pertandingan bulu tangkis pun ado. Jan sampai taulang kejadian nan samo katiko atlet bulu tangkis tajatuah di lapangan dek gara-gara lantai nan licia sahinggo kakinyo tapiliuak. Sampai kini ndak pernah kalua bantuak bawisatai. Ambo hibur se nyo taruih.  Ambo licin lantai tu dek karingek nan mancucua tiok sabanta salamo pertandingan ndak ado salahnyo untuak maagiah tau supayo pertandingan di jeda untuak sakian datiak. Ambo raso ndak akan manggaduah pertandingan karano mampel tu bisa dilakukan sacapek kilek se nyo. Keselamatan tu nomor satu pokoknyo. ,persuasive
7394,"Mambuek urang galak ado profesinyo yaitu palawak. Tujuan palawak memang biasonyo mambuek panonton dimukonya galak dangan apo nan ditampilkannyo. Palawak ko akan mambuek babagai caro bakpo mambuek suasana manjadi ceria dan manyanangkan. Dari situ sajo alah mancaliak kalau tiok parbuatan awak ado tampek dan kondisinyo. Kalau manggalak an urang nan indak niek untuak galak rasonyo bisa dikecek indak ado taratik. Babarapo kali awak pernah sobok urang nan galak tanpa adonyo panyuluik lawaknyo. Iko biasonyo urang nan nio mancameeh atau nio manarik parhatian urang nan sakitarnyo. Malu urang nan di mukonyo nan akan dicarinyo, karano indak punyo pangguang itu. Kabiasaan harusnyo alah ado sadari ketek.",descriptive
3724,"Mia kuliah di jurusan hukum keluargo, ado salah satu mato kuliah inyo yaitu Munakahat. Pado saat mato kuliah munakahat di hari rabu, dosen manjalehan tentang babarapo hukum manikah. Awalnyo dosen tu manjalehan tentang kapan nikah tu disabuik wajib, sunah, mubah, makruh bahkan haram. Mia ko nyo labiah sanang mandanga an daripado batanyo. Katiko dosen tu mamberi wakatu untuak yang nio batanyo, ado kawan inyo yang batanyo baa kalau urang muslim manikah jo ateis. Ateis adolah urang yang indak beragamo, dosen tu manjalehan yang pado intinyo kalau seorang padusi indak baagamo, mangko indak buliah manikah jo inyo dan akad nikah dianggap batal.",narrative
6959,"Nio badan sehat nan bugar salah satu jalannyo adolah olahraga. Antah itu olahraga pakai alat, harus punyo lapangan atau bisa manggunoan alat sederhana. Namun, inti kasado olahraga untuak badan labiah sehat itu adolah niek untuak konsisten jo salalu fokus jo tujuan, yaitu nio badan sehat. Labiah rancok lo sadonyo tu diimabngi samo pola makan nan rancak. Ado olahraga nana bisa dicuboan sacaro taratur, bisa malakuan jalan pagi jo malam. Bantuaknyo mudah, tapi kalau dilakuan jo hati nan takun, dampak ka badan dapek dirasoan manfaatnyo. Mulai dari bajalan sakaliliang kompleks, sudah tu mulai bajalan nan agak jauah sampai manjadi kabiasaan. Olahraga ko cocok urang nan indak ado waktu untuak olahraga karano karajo nan padek.",narrative
3005,"Kalau pagi sampai sore kan ambo sakolah jadi ambo bisa mancaliak nan viral di tiktok tu malam hari. Memang alah wakatu ambo untuak refreshing tu di malam hari. Ambo labiah acok mambukak aplikasi tiktok si daripado aplikasi yang lainnyo. Kareno tiktok ko urangnyo sero-sero. Pas bana ambo tacaliak juo urang nan live mandi lumpua, siram aia di lumpua tapi nan mode tu ambo liwaik an se nyo kareno indak lamak mancaliaknyo. Ambo paliang sanang bana kalau lewat beranda ambo ko urang-urang yang malawak-lawak, konten-konten parodi atau carito lucu sahari-hari. Jadi nan mode itulah konten viral tiktok nan acok ambo caliak.",narrative
7514,"Dalam hal karano suatu sabab urang tuonyo indak dapek manjamin tumbuah kambang anak, atau anak dalam kadaan talantar mako anak tasabuik bahak diasuh atau diangkek sabagai anak asuah atau anak angkek dek urang lain sasuai jo kantantuan paraturan parundang-undangan nan balaku. Satiok anak bahak mamparoleh palayanan kasehatan dan jaminan sosial sasuai jo kabutuhab fisik, mental, spritual dan sosial. Satiok anak bahak mamaproleh pandidikan dan panagajaran dalam rangka pangamabangan pribadinyo dan tingkek kecerdasannyo sasuai jo minat dan bakatnyo. Salain hak sabagaimano dimaksuik an sabalumnyo, khusus bagi anak nan manyandang cacat bahak pulo mamparoleh pandidikan luar biaso, sadangkan bagi anak nan mamiliki kaunggulan bahak pulo mandapek an pandidikan khusus. Satiok anak baha manyatokan dan didanga pandapeknyo, manarimo, mancari dan mambarikan informasi sasuai jo tingkek kacerdasan dan umuanyo dami pangambanagan dirinyo sasuai jo nilai-nilai dan kapatutan.",argumentative
5145,"Satiok urang yang pernah marasoan kegiatan arung jeram ko, pasti akan tergiur kembali untuak melakukannyo baliak. Karena dalam kegiatan ko, selain dapek menikmati akan serunyo bapatualang di sungai dan menikmati indahnyo panorama alam yang dilintasi pado waktu berarung jeram di sungai, orang yang mengikuti kegiatan arung jeram akan maraso tatantang pulo untuak melewati jeram-jeramnyo yang gadang dan liar. Olahraga ciek ko dapek memacu adrenalin lebih gadang dari olahraga lainnyo, namun setelah berhasil melalui jeramnyo akan ado kepuasan tersendiri dan ndak sabar untuak menemui jeram-jeram nan lain. Kemudian olahraga arung jeram akan taraso labiah seru dek karano candaan antaro sesamo peserta, hal itu mambuek hubungan jadi makin akrab dan manambah relasi.",argumentative
5523,"Waktu tu kami pulang sekolah. Kami pulang jalan kaki samo-samo. Kami lalu dimuko rumah ibuk kantin nan manggaleh disekolah. Dimuko uma ibu tu ado batang rambutan, dan itu alah ado nan merah. Kami nan panek, mano hari angek pulo, jadi salah satu kawan kami maajak ambiak buah rambutannyo babarapo untuak dimakan, kalau kato kawan kami ndak kan berang bagai ibuk tu do, karano emang ibuk tu urangnyo elok. Tapi kami ndak nio, karano itu ndak elok, jadi karano emang nio kami cibo mintak ibuk tu dan Alhamdulillah ibu kantin nio maagiah, kami pun ambiak saketek, jadi kami dapek rambutannyo dan ndak jadi dapek doso.",narrative
2062,"Bagi nan alun berhasil masuak ka perguruan tinggi nan kalian nio, buliah untuak maraso sadiah karena itu wajar tapi jan lupo juo untuak bangkik. Fira pernah juo merasoan apo nan diaalami oleh adiak-adiak nan kini indak lulus masuak ka perguruan tinggi nan inyo nio. Bagi inyo wajar se maraso sadiah karena inyo dulu gitu karena hasil itu barado di waktu-waktu tatantu jadi labiah taraso kecewa dan sadiahnyo. Barikuik ado hal nan bisa awak lakuan untuak bangkik dan baraja ikhlas lai. Patamo jo tindakan awak, kalian bisa mancubo ikuik seleksi mandiri atau mendaftar sekolah kedinasan yang indak nio kaduonyo bisa maulang lo baliak tahun barikuiknyo. Kaduo melalui emosi awak, bisa juo diredamkan dengan istirahat sajanak, karajoan hal-hal nan disukoi, ngobrol jo urang nan dakek jo awak dan mintalah bantuan ka urang nan ahli dalam hal itu.",expository
4524,"Malakukan olahraga ringan di rumah bisa dilakukan sendiri. Salah ciek olahraga ringan nan dapek dilakukan di rumah yaitu sit up. baikut adalah cara-caro sit up dengan benar agar indak  manyakiti tubuh. Partamo yaitu mamposisikan tubuh dengan telentang lalu tekuk keduo lutut hingga telapak kaki manyentuh matras. Kaduo, mangatur nafas agar dapek mamberikan kekuatan kapado bagian inti. Selanjutnyo yaitu mangangkat punggung dari lantai dan perlahan-lahan naik ka ateh  serta mangarah ka depan. Lalu manurunkan kembali punggung nan sadang tegak tasabuik ka matras. Lakukan hal tasabuik sabanyak nan diinginkan baulang kali. Katiko malakukan sit up penting untuak fokus agar pernafasan dapek bajalan sacaro taratur sahinggo indak mambuek perut kram. ",expository
8442,"Katiko ambo punyo kainginan nan kuek untuak mangarajoan sasuatu, ambo acok talupo jo konsekuensi nan akan ambo dapekan kalau ambo gagal mandapekan hasil nan terbaik. Satiok mandapekan kagagalan, tubuah ambo rasonyo pun ikuik bereaksi bantuak malawan ka kenyataan, ndak siap jo kegagalan nan ambo alami. Kapalo ambo sakik dan paniang . Rasonyo tekanan darah ambo turun sakatiko, kapalo ambo rasonyo baputa-puta jo badan taraso lameh ndak batanago. Ambo pun ndak bisa manyambunyian ekspresi kasedihan satiok maraso gagal, ambo jadi sulik tasenyum dan tatapan mato acok nampak kosong se pandangannyo. Kadang mancubo untuak manyembunyikan parasoan sadiah ambo ko malah mambuek reaksi tubuh ambo makin manjadi-jadi",descriptive
1291,"Dari dulu ambo ndak pernah ado niatan untuak mambuek akun Tiktok. Alasannyo karano maleh mancaliak positngan-postingan urang di Tiktok tu. Banyak nan ndak ado manfaatnyo. Saat itu, di pikiran ambo isi Tiktok tu cuma padusi bagoyang-goyang ndak jaleh se sadonyo. Tapi itu dulu karano kini ambo alah punyo akun Tiktok. Ternyato isi Tiktok kini banyak lo ma angkek isu-isu terbaru. Mulai dari isu politik, isu kesehatan, isu ekonomi, dan masih banyak lainnyo. Ndak heran ba a kok urang banyak baralih ka Tiktok. Artis-artis se alah banyak lo nan bamain Tiktok. Lah samo lo jo iklan tolak angin. Orang pintar yo main tiktok.",narrative
6930,"Mandapek undian kalau kecek urang sabauah kabaruntuangan yang langka dan indak banyak urang nan bisa mandapek an nyo. Jumlah undian nan didapek tantunyo indak saketek banyak yo do. Undian na babantuak piti bisa digunoan untuka manutuik sagalo pakaro hutang piutang. Alangkah eloknyo kalau undian bisa disisiahan untuak basadakah. Babagi sasamo manusia indak ka maabiahan harato kito, malah manjadi batambah, apolagi rajaki yang nan didapek sakali banyak dan indak tadugo sabalumnyo. Basadak saketek apopun, dari piti manopun manjadi barokah ka isuak harinyo. Sanang dek awak kalo dapek sanan pulo dek urang nan alun sabaruntuang awak lai. Mamikian diri surang kadang mambuek buruak tingkah laku di masyarakat.",persuasive
4107,"Diakhir semester, sado siswa SMK bakumpua dilapangan untuak babaris. Hari Sabtu, adolah hari panarimoan raport semester 1. Saat itu, Mona kelas 12. Sawaktu inyo kelas 10 semester 1 dan 2 Mona ado diposisi rangking 2 sahinggo inyo indak mandapekan piala penghargaan. Tapi itu barubah katiko inyo dikelas 12 semester 1, Mona tapiliah sabagai peraih juara 1 dikelasnyo sakaligus juara umum atau paraih nilai tertinggi di sekolahnyo. Mona nan sanang katiko perjuangan inyo babuah manih di kelas 12 langsuang terharu atas pencapaiannyo. Katiko dilapangan dihadapan urang satu sekolah, Mona maju kamuko untuak manarimo piala penghargaan dan sertifikat juaranyo. Salasai sesi perimaan jo foto, Mona langsuang mamaluak kawannyo nan ado dibarisan.",narrative
7454,"Pakambangan salnjuiknyo pado tahun 1984/1985 Kabupaten nan samulo tadiri dari sambilan kacamatan, dimakaran manjadi 13 kacamatan. Kacamatan induak tadiri dari, Kacamatan Talawi, Sawahlunto, Sumpur Kudus, Koto VII, IV Nagari, Sijunjung, Tanjung Gadang, Pulai Punjung dan Kacamatan Koto Baru. Kacamatan Parwakilan, Sijunjung di Lubuk Tarok, Tanjung Gadang di Kamang, Pulau Punjung di Sitiung, jo kacamatan Perwakilan Koto Baru di Sungai Rumbai. Pado tahun 1985, guno mampalancar tugas bupati, dibantuak pambantu bupati Sawahlunto/Sijunjung wilayah Selatan nan bakaduduak an di Sungai Dareh. Kamudian pado tahun 2000 kalambagaan kantua pambantu bupati ko dihapuskan, sasuai katantuan Undang-undang Nomor 22 tahun 1999 tantang pamarintah daerah. Satalah kaluanyo Paraturan Republik Indonesia Nomor 44 tahun 1990 tanggal 1 September 1990 tantang parubahan bateh jo lueh Kotamadya Sawahlunto. Kabupaten Solok ho Kabupaten Swahlunto/Sijunjung, saluruah Kacamatan Talawi jo sabagian Kacamatan Sawahlunto dimasuak an ka Kotamadya Sawahlunto. ",argumentative
6333,Pantai Padang adolah salah satu tampek wisata alam nan wajib dikunjuangi kalau kawan-kawan datang ka Kota Padang. Pantai Padang wajib dikunjuangi karano manawarkan banyak hal untuak dinikmati. Hal partamo nan ditawarkan dek Pantai Padang tantunyo adolah pantai dengan pamandangan lauik lapeh. Kamudian di Pantai Padang pun kito bisa mancaliak matohari tabanam. Di Pantai Padang pun kito ndak paralu takuik untuak malewatkan waktu sholat karano di Pantai Padang ado musajik nan terkenal. Hal salanjuiknyo nan ditawarkan dek Pantai Padang adolah seafood tendaan nan manjua babagai macam kerang. Salah satu makanan nan paliang banyak dicari di Pantai Padang adolah langkitang cucuik. Hal terakhir nan bisa dinikmati di Pantai Padang adolah cafe-cafe nan bahadopan langsuang dengan lauik lapeh. ,argumentative
8297,"Malukis kini ndak hanyo untuak urang nan pandai manggambar se. Sado urang kini alah bisa malukis karno alah banyak video tutorial tasebar di internet. Ado pulo nan manjua alaik dan bahan untuak malukis nan alah dijadian sapaket sahinggo awak ndak paralu binguang manyiokan alaik dan bahan surang kalau nio malukis. Hargo nyo pun tajangkau dan bisa dibali online. Banyak kini nan suko malukis karno untuak malapehan panek dan stress sahari-hari. Salain itu malukis bisa lo mangasah kreatifitas. Ndak paralu takuik untuak mancubo malukis, malukis ndak harus saancak seniman bantuak Van Gogh, dll. Mari lah cuboan malukis untuak kasanangan surang atau maisi wakatu kosong.",persuasive
6515,"Kalau kalian kurang suko bamain game survival, kalian bisa mancubo game lain nan ndak kalah seronyo. Game itu adolah e-football pes. E-football pes sangaik sero dimainkan karano mampunyoi banyak fitur unggulan. Salah satunyo adolah fitur batandiang jo pamain lain. Fitur iko manjadi sangaik manyanangkan karano kito akan batandiang manggunokan tim nan kito bangun surang. Tim iko kito bangun dengan mambali pamain sacaro langsuang atau mambali pamain di event sacaro acak. Kito pun bisa mambali palatiah sasuai jo kainginan kito. Salain bisa batandiang jo pamain lain, e-football pes pun bisa kito mainkan basamo jo kawan kito. Hal iko tantunyo manawarkan sensasi babeda katiko bamain game. Jadi, bilo kalian akan main e-football pes?",persuasive
3386,"Baraja tentang budayo politik apatis yang punyo ciri-ciri sabagai barikuik maso bodoh, acuah dan pasif. Budayo politik apatis adolah budayo politik suatu masyarakat yang kalau dicaliak dari partisipasinyo tahadok pemerintahan dan negara sangaik randah. Kareno sifaik dari budayo nyo bantuak yang disabuik an sabalaumnyo. Politik apatis ko indak paduli, masa bodoh jo pasif. Sebagian gadang masyarakat dalam budayo iko mamiliki tingkek pandidikan yang randah atau bisa juo fungsi sosial yang indak tajangkau sampai ka situ. Ciek dari faktornyo adolah kareno letak wilayah nyo yang terpencil. Contohnyo ado urang nan manolak kahadiran politik di wilayahnyo dan mamiliki pandangan buruak tahadok pemerintahan.",descriptive
155,Sewaktu liburan semester kuliah ambo disuruah pai balibur dek papa ambo ka Surabaya tampek salah satu keluarga kami. Awalnyo kami nio pai ka puncak bromo tapi dek cuaca ndak memungkinkan akhirnyo ambo di ajak ka Jatim Park Zoo 2. Manuruik ambo tampek ko sangat gadang dan mambuek ambo sangat terkesan. Ambo suko jo konsep pengelompokan hewannyo. Selain tu nan ambo suko adolah tampek ko punyo jalur satu arah nan mambuek awak bisa mancaliak sado binantang nan ado di kawasan wisatanyo tanpa terkecuali. Sarancaknyo kabun binatang nan ado di Bukittinggi bisa di buek kayak iko supayo ndak ado binatang nan ndak tacaliak katiko awak mangalilingi kebun binatangnyo.,argumentative
5572,"Mangutik dari Investopedia, wirausaha adolah saurang nan manciptoan bisnis baru jo manangguang sabagian gadang rasiko dan manikmati sabagian gadang imbalan. Saurang wirausaha biasonyo dicaliak sabaga investor, sumber ide, barang, jasa atau bisnis nan baru saurang wirausaha mamainan paran kunci dalam ekonomi negara. Dimano wirausaha manggunoan bakat dan kacadiakannyo untuak mamanuhi kabutuahan konsumen dan mambaok hal itu ka pasaran. Jo tapanuhnyo kabutuahan konsumen bisa manghasilkan kauntuangan. Salain kauntuangan pribadi, usaho ko mambutuahan tanago karajo sahinggo bisa manciptakan lapangan karajo. Saurang wirausaho harus punyo sifat berambisi, batangguang jawek, peka jo rasiko, capek tanggok, barani, paham jo kabarhasilan, enerjik atau batinago, pandai mamimpin, dan nan paliang pantiang pandani mangalola pitih.",descriptive
2964,"Biasonyo kalau alah galau atau nio manyampaikan keluh kesah maya mambukak twitter inyo dan mulai ngetweet carito inyo. Bantuak kapatang inyo baru siap putuih dari pacarnyo dan galau bana. Indak tau nio mangecek jo sia jadi memang twitter ko alah manjadi jalan ninja inyo untuak mambuek carito. Kareno kalau di twitter tu awak bebas se nio manulis apo kan. Maya ko indak malu juo mambagi carito inyo ka urang-urang. Pernah juo maya ko mambuek carito tapi manyamarkan namo-namo urang yang dicaritoannyo. Biasonyo inyo manulis labiah dari 200 kato, beko ado se ma retwet atau mangkomen di tulisan maya di twiter.",narrative
1857,"Jalan-jalan ka Sumatera Utara tantunyo awak gagal fokus mancaliak transportasi unik di siko. Namonyo Bentor yang artinyo becak motor kalau awak nio kaliliang di siko bisa manyarter bentor ko. Bentor ko bantuaknyo sakileh memang mirip jo becak yang uniknyo tampek duduk nyo disampiang motor, sopir nyo ko indak mangayuh sepeda soalnyo pakai motor, motor jo becak nyo ko di arek kan supayo manyatu. Sabananyo indak di medan se di daerah Sumatera bagian lain ado juo. Pai ka medan nio berwisata ka tampek-tampek liburan bisa juo awak mamakai bentor ko untuak mangaliliangi kota Medan. Baa lah tabayang uniknyo bantuak bentor ko kan.",descriptive
241,"Ambo jo kawan ambo naiak sepeda waktu pai ngaji malam, satiok malam kecuali hari minggu ambo selalu pai mangaji pakai sepeda. Malam tu pas ambo alah salasai ngaji, kalua ambo dari masajik tibonyo ndak ado lai sepeda tu di depan. Kawan yang pai samo jo ambo tu lah kaliliang inyo manolong ambo mancari sepeda, kami caliak dibelakang masajik ndak ado di dakek masajik tu ndak ado lai sepeda tu. Lumayan lamo ambo jo kawan ambo mancari sepeda tu, tibonyo datang adiak ambo dan sanangnyo inyo datang tu pakai sepeda ambo. Ambo sanang bana sepeda ambo tu ternyato ndak ilang tapi adiak ambo pinjam sabanta tapi ndak mangecek dulu samo ambo. Kalau ternyato memang ilang sepeda ambo malam hari tu takuik ambo kanai berang jo amak ambo.",narrative
8238,"Museum nasional Indonesia atau nan biaso disabuik Museum Gajah adolah salah satu museum nan ado di jakarta tapeknyo talatak di Gambir, Jakarta Pusat. Museum Nasional kini sadang mangambangan ruang imersifA nan mamakai teknologi  imersif sahinggo pangunjuang dapek pengalaman berwisata museum nan interaktif. Imersif adolah sabuah teknologi informasi dima sadoalah dindiang jo lantai di ruangan diproyeksiangambar nan bagerak dan dilangkoki pulo jo tata suaro, sahinggo pangunjuang akan marasoan pengalaman nan unik dan menarik. Di museum ko pangunjuang bisa manambah pangatahuan saputaran arkeologi, sejarah, etnografi, dan geografi. Marilah kito ramaikan baliak wisata museum di Indonesia, karena selain dapek hiburan kito akan mandapekan pulo pengetahuan baru.",persuasive
4170,"Jia saurang mahasiswa semester 3 kini mancubo mandaftar kadalam organisasi nan diikuti samo kawannyo. Saat pendaftaran alah dibuka, Jia langsuang maiisi formulir dan mambaya insert. Sabulan kamudia seleksi pun dimulai. Dimulai dengan seleksi administratif yaitu seleksi atas kelengkapan data. Pado saat iko, Jia alah dinyatakan lulus sahinggo paralu manyalasaian tahap seleksi salanjuiknyo. Ditahap kaduo iko yaitu manyalasaian tugeh nan diagiahan sahinggo panitia dapek manilai kemampuan dari calon anggota tasabauik. Ditahap ikopun, Jia dapek mangarojoan dengan elok sahinggo inyo dapek lulus dengan mudah. Tibolah ditahap akhir yaitu interview. Ditahap iko, Jia nan kurang mampasiapan dirinyo dalam manghadapi interview dari anggota organisasi pun hanyo bisa manjawek saketek dari pertanyaan nan ado sahinggo katiko pengumuman Jia dinyatokan indak lulus",narrative
1247,Kalau awak ka manggaleh online di shopee ndak paralu mesti punyo barang. Awak cukuik manggalehan barang urang tanpa harus manyetok barangnyo langsuang. Istilah ko dikenal dengan namo dropshipper. Caro untuak manjadi dropshipper ko murah bana. Nan pertamo buek akun shopee pribadi. Setelah akun tabuek barulah buek akun kadai kalian. Di pojok kiri paliang ateh ado tulisan mulai jual. Takan se itu. Ikuik an intruksinyo sampai salasai. Abis tu katiko maisi katalog kalian bisa ambiak foto-foto nyo dari supplier nan alah maizinkan kalian untuak jadi dropshippernyo. Naiak an saketek harago barang untuak keuntuangan. Beko kalau ado pasanan urang nan masuak kalian tingga bayia di awal dan centang se pengiriman sabagai dropshipper. Abis tu ganti alamat kalian jo alamat konsumen kalian. Beko tunggu se pitih masuak lai.,expository
3876,"Biaso yang acok nio mancukua bulu kaki adolah padusi. Laki-laki pado umumnyo labiah jarang mamparhatikan penampilan bulu kaki mereka. Cuman kalau laki-laki mereka labiah ka kumis yang labiah diparhatikan. Sabananyo indak kumis se yang paralu dicukua, tapi bulu kaki ko paralu juo. Ambo pernah manyuruah kawan laki-laki di lokal untuak mancukua bulu kaki, supayo indak tacaliak bantuak apak-apak. Siap tu mereka ngecek an kalau iko emang cirinyo laki-laki punyo bulu kaki, labiah gagah, laki bana bantuaknyo, indak bantuak bencong. Bantuak itu urang-urang tu kalau ambo kecek an, memang ado-ado se alasannyo, sampai manyabuiak an bulu kaki ciri khas laki bana.",descriptive
3799,"Kalau tadi mangecek an tentang kasus urang nan indak picayo diri kareno punyo badan yang gapuak. Kini awak bahas juo urang nan indak picayo diri kareno punyo kulik galok. Padusi nan punyo kulik galok memang kabanyakan tingkek kapicayoan diri inyo randah. Kareno ado babarapo urang nan mancacek inyo misalnyo ataupun maraso di deskriminasi. Kalau manuruik ambo, talahia jo kulik yang babeda bukanlah kesialan, jadi indak saharusnyo awak mambanci ciptaan tuhan. Saharusnyo awak tarimo diri awak apo adonyo. Ikuik lah komunitas urang nan punyo pandangan body positivity, kabanyakan dari mereka adolah urang yang manarimo apo nan alah tuhan agiah ka dirinyo.",argumentative
3870,"Masyarakaik indonesia kini indak paralu jauah untuak mancaliak panda. Kareno sapasang panda alah tibo di taman safari, Bogor. Direktur utamo taman safari mangecek an kalau habitat ideal panda ko di alam tabukak jo suhu yang sajuak, lembab dan tipikal udaro pegunungan. Oleh karenono taman safari indonesia di bogor ko yang manjadi tempat yang tapek untuak konservasi panda. Langkah iko yang dilakuan katiko panda tu baradon di indonesia. Malatak an panda tu ka tampek yang sasuai jo habitatnyo dengan suhu harian berkisar 15 sampai 24 celcius, TSI juo mambangun fasilitas-fasilitas seperti tampek pangunjuang, tampek lalok panda, bahkan kandang untuak kawin, alah disadioan juo lahan untuak mananam bambu.",expository
4171,"Semester akhia yaitu semester 8 alah masuak. Semester nan disibuakan untuak mangarojoan skripsi pun mambuek mahasiswa harus manyiapan bahan untuak dijadikan penelitiannyo. Lisa nan marasoan itupun kini alah mamikiaan judul skripsi nan ka inyo pakai. Tanggal 25 Januari adolah tanggal inyo maajuan judul skripsi kapado dosen pembimbingnyo. Namun, ditanggal 27 Januari, judul skripsi nan diajuan samo Lisa ditolak. Masih ditanggal nan samo tapeknyo di jam 5 sanjo Lisa langsuang manghampiri kakak senior tampek inyo bakeluh kesah tentang skripsi. Dan satalah dicek dengan mambaliak-baliakan karateh nan batuliskan gambaran penelitian sarato review artikel jo jurnal iko mambuek senior tu paham latak salah gambaran Lisa. Inyo manyampaian kalau artikel dan jurnal nan Lisa pakai sabagai rujukan indak barasal dari sumber nan picayo takah science direct atau Sinta. Lisa nan manyadari kesalahannyo pun langsuang maraso sadiah karano hal iko judul skripsi nan alah inyo siapkan ikopun ditolak bagitu sajo. ",descriptive
8530,"Waktu Umar bin Khatab alun masuak Islam, inyo adolah tokoh nan manantang Nabi Muhammad SAW dan ajarannyo. Umar dikenal sabagai urang nan kareh dan bagak. Inyo ditakuti oleh pangikuik Nabi Muhammad karno acok manyiksa kaum Muslimin. Suatu hari, Umar bin Khatab ko berang bana ka Nabi Muhammad karno masih manyebarkan Islam. Umar pun dengan bagaknyo pai ka tampek Nabi Muhammad sambia mambaok padangnyo untuak mambunuah Nabi. Di jalan ka tampek Nabi, inyo malah mandapek kaba kalau adiaknyo masuak Islam. Akhirnyo Umar pai ka tampek adiaknyo dek berang. Sampai di tampek adiaknyo Umar malah tasantuah dek mancaliak Al Quran nan dibaco oleh adiaknyo. Inyo pun mandapek hidayah untuak mamaluak agamo Islam.",narrative
3172,"Wakatu ambo dalam perjalanan sedang di oto. Ambo bukak jandelo oto tu kareno indak banyak kendaraan yang liwaik jadi indak tahiruik polusi nyo. Ambo rancano nio manikmati pamandangan dan angin alam. Tibonyo ado honda nan liwaik, maludah lo inyo. Padohal agak jauah jaraknyo dari ambo tapi takanai se. Ondeh sabana jajok bana ambo takanai ludah urang tu. Itulah untuak urang nan nio maludah caliak kondisi dulu. Jan sampai takanai ludah awak ka urang lain. Memang ambo caliak kajauahan bana inyo mambuang ludah tu. Terlalu kuaik sahinggo sampai kanai tangan ambo.Pas kanai tu gali-gali jajok baa gitu, untuak kalian nan nio maludah caliak kondisi yo.",persuasive
5887,"Rao adolah salah satu kacamatan yang ado di sumatera barat. Rao marupokan kacamatan yang babatehan langsuang samo sumatera utara jo riau. Hanyo 1 jam dari rao baru dapek muaro sipongi, sumatera utara. Sadangkan ka riau, bajarak 2 jam, yang babatehan langsuang samo pasia panggaraian, riau. Di rao babeda samo kampuang urang minang di sumatera barat lainyo. Di rao ado 3 jenis suku sakaligus, sadangkan di sumatera barat lainyo kabanyakan dan mayoritas hampia urang minang, yang indak urang minang hanyo pandatang maupun pelajar yang datang dari lua. Tapi kalau di rao ado urang minang, mandailang atau tapanuli, dan urang melayu. Dan faktanyo Bahaso di rao, kebanyakan Bahaso tapanuli dan bahaso rao, jarang atau setek yang Bahaso minangnyo.",descriptive
1327,Penemuan-penemuan ko memang sangaik mampamudah karajo sahari-hari. Salah satu penemuan para ahli nan sangaik bagunotarutamo dalam mampamudah karajo rumah tanggo adolah penemuan setrika listrik oleh Henry W. Seely pado tahun 1882. Dengan adonyo setrika listrik ko urang ndak paralu manyiapkan arang untuak manggosok baju sarupo jaman dahulu. Kini tingga cucuak an se setrika ka listrik. Abis tu atur suhu sasuai jo kebutuhan dan tunggu agak sabanta sampai mancapai suhu nan di inginkan. Kok ka matian nyo pun ndak payah. Kalian tingga cabuik se colokan setrika tu. Setelah salasai di cabuik tingga simpan se setrika tu di tampek nan aman dan jauah dari jangkauan anak ketek.,expository
6506,"Hari rabu patang ambo manonton partandingan antaro Manchester United malawan Crystal Palace. Maski skor akhir adolah 1-1, partandingan iko bajalan kurang saimbang sabananyo. Crystal Palace salaku tuan rumah labiah banyak manunggu di daerahnyo surang. Hal iko pun tacamin dari statistik nan ado. MU barhasil mamanangkan panguasaan bola sabanyak 61%. Samantaro kubu tuan rumah hanyo mampu manguasoi 39% panguasaan bola. Dari parcuboaan tembakan pun MU labiah unggu dengan 15 tembakan nan 4 di antaranyo mangarah ka arah gawang. Samantara Crystal Palace hanyo malakukan 10 tembakan dengan 5 di antaronyo mangarah ka arah gawang. Salain itu MU pun malakukan 626 oporan, sadangkan Crystal Palace hanyo malukakan 399 oporan.",descriptive
4326,Keripik balado memang disukoi oleh para pengunjung nan mangunjungi daerah Bukittinggi. Makanan nan tabuek dari singkong iko mampunyoi raso nan lamak. Teksturnyo nan sangek renyah dan raso nan cukuik khas di mano mampunyoi bumbu sambal balado nan sangek unik. Keripik singkong balado iko diiris tipih-tipih dan diagiah bumbu sambal balado nan mampunyoi rasa asin manis pedas dan juga gurih. Teksturnya nan sangek rapuh dan renyah mambuek penikmatnyo indak pernah bosan dalam mangunyah makanan ini. Oleh-oleh Khas Bukittinggi iko biasonyo dikemas dalam kantong plastik nan beragam barek sahinggo mamudahkan pembelinyo beberapa mamilih. Karipik singkong balado iko dapek dinikmati oleh Berbagai kalangan baik itu anak-anak maupun orang dewasa .,descriptive
1353,"Jupiter adolah planet nan dikenal sabagai planet paliang gadang di antaro planet lainnyo di Tata Surya. Pusat massa planet ko dengan Matohari talatak di lua Matohari dengan jarak kurang labiah 1,068 radius matohari dari pusek matohari. jarak antaro Jupiter jo Matohari ko sendiri adolah kurang labiah 778 kuta km (sekitar 5,2 rato-rato jarak Bumi dari Matohari. Planet ko manyalasaikan orbitnyo satiok 11,86 tahun. Untuak rotasinyo, Jupiter ko marupokan planet nan paliang capek di antaro planet lain. Jupiter hanyo mambutuahan wakatu 10 jam untuak manyalasai an rotasinyo. Itu lah penyebab tadapek tonjolan khatulistiwa katiko di caliak dengan manggunokan teleskop amatir dari Bumi.",descriptive
7399,"Rohan acok pai ka hanggar untuak maliek apaknyo duduak di kokpit dan mambaok panumpang ka langik. di balakang, Rohan ketek mambuek pulo kaputusan diam-diam di dalam hatinyo. Inyo mamutuskan untuak mangikuik an jajak apaknyo dan manjadi pilot katiko inyo gadang. Sampai suatu hari, guru TK ROhan maminta murid-murid sakelasnyo untuak babicaro di ateh panggunag ciek ciek dan babagi jo sado urang tantang karir nan ingin dikaja di maso depan. Bagitu Rohan naiak ka ateh pangguang, inyo bakato jo percayo diri ""Halo, sadonyo, ambo kapten Rohan. ambo nio manjadi saurang pilot, ambo ingin manabangkan pesawat!"". Namun, di lua dugaan kawan-kawn sakelasnyo galak tabahak-bahak katiko mandangaan dan sado urang manggalak an karano inyo indak akan bisa mawujudkan mimpinyo.",persuasive
8570,"Salah satu ajaran dasar Islam nan salalu kito ingek yaitu Rukun Islam. Rukun Isalm adolah prinsip-prinsip dasar nan harus diganggam oleh satiok muslim dalam manjalankan hiduik sahari-hari dengan ajaran Islam. Rukun Islam ado limo, nan patamo, maucapkan duo kalimat syahadat.Rukun nan kaduo, sholat. Sholat ko wajib dilaksanoan oleh sado muslim nan alah masuak usia baligh. Nan katigo puaso. Rukun nan kaampek zakat. Zakat wajib dilakukan seorang muslim nan alah mamanuahi syarat-syarat zakat. Nan kalimo naiak haji. Naiak haji indak diwajiban untuak saluruah muslim, tapi hanyo untuak nan alah mampu secara fisik dan finansial sajo nan dianjurkan untuak manunaikan ibadah haji.",expository
3841,"Dalam ajaran filsafat agamo hindu, reinkarnasi ko tajadi kareno urang harus manangguang hasil dari perbuatan pado kahiduik an yang dulu. Pado saat urang atau manusio hiduik, mereka banyak malakuan pabuatan dari apo yang mereka pabuek itu akan mambuahkan hasil yang satimpal. Kalau dalam agamo hindu langkah atau proses reinkarnasi ko, tajadi kasadaran ruh untuak masuak ka kahiduik an baru sasuai karma, dan sang ruh dalam kahiduik an dapek marubah karma, nio turun atau marosot, naiak atau maningkek. Bak itu sataruihnyo sampai ruh itu barasiah dan barado pado titik yang sampurno, kekal abadi yaitu moksa. Hal itu adolah kapicayoan dari agamo hindu, tantu awak indak bisa juo mamojokan kapicayoan yang batentangan jo awak.",expository
4497,"Perbedaan agamo adolah hal nan biaso tajadi dalam lingkungan bamasyarakat. Manghormati perbedaan agamo nan ado marupokan hal nan penting untuak diterapkan kapado saluruah masyarakat sahinggo taciptolah kehidupan nan harmonis. Barikuik caro untuak manghargoi beragaman agamo dan dapek diterapkan dalam bermasyarakat. Partamo, indak mamiliah kawan badasarkan agamonyo nan dianutnyo sahinggo satiok penganut agamo nan bebeda dapek manjadi kawan. Kaduo, indak manyakiti dengan perkataan maupun tindakan karano agamo nan dianutnyo. Katigo, indak mangganggunyo katiko baribadah. Katigo,  maagiah perlakuan nan adil kapado satiok penganut agamo tasabuik. Kaampek, ikuik mambantu untuak mambari kelancaran dan keamanan katiko inyo sadang malakukan acara keagamaan maupun ibadahnyo sahinggo indak tajadi kericuhan. ",expository
1114,"Manuruik ambo anak tu dari ketek harus di ajaan untuak selalu maminta maaf satiok salasai melakukan kesalahan atau katiko babuek doso. Kalau basalah ka sasamo manusia mako selain harus maminta maaf ka Allah harus minta maaf lo ka urang nan basangkuik an. Ambo punyo anak nan kini usianyo labiuah kurang 8 tahun. Satiok nyo maninggakan solat pasti hati nyo selalu manangih karano maraso alah babuek doso nan bisa mambuek inyo masuak narako. Manuruik ambo, iko adolah bantuak dari raso basalah nyo karano alah malanggar perintah Allah. Jiko dari keteknyo se alah mode iko pasti akan tabaok sampai nyo dewasa bisuak.",argumentative
763,"Situasi hati ambo kini sadang ndak lamak. Bukannyo ambo iri atau ba a ba a ka kakak ambo cuma ambo maraso diperlakukan ndak adil se jo keluarga. Kapatang ko baru se kami manarimo lapor kenaikan kelas. Nan ambo heran kakak ambo sangaik disanjuang-sanjuang dek keluarga padohal nyo hanyo maraiah juara 2 di kelasnyo, sedangkan ambo nan maraiah juara umum jangankan nan mamuji maagiah selamat se ndak ado. Memang peratian keluarga tu cuma ado untuak kakak ambo se. Tapi ba a lah. Kalau ka dilapehan raso berang ko pasti ndak akan baiak ka mukonyo karano ba a ka ba a iko keluarga ambo.",descriptive
3814,"Istilah kloning kini indak mambahas tentang panggadaan hewan se, tapi panggandaan apo se. Bantuak wakatu itu ambo kan indak tau kalau aplikasi watsap bisa digandoan. Ambo tanyo jo kawan ambo baa caronyo, kok bisa mode tu. Keceknyo bisa pakai aplikasi, namo aplikasinyo dual space yang manjadi salah satu aplikasi clone elok yang bisa diunduh. Langsuang se lah ambo cuboan, kareno ambo nio mamakai duo nomor di watsap. Ciek nomor untuak pribadi jo ciek lai untuak jualan. Kecek kawan ambo pun indak watsap se tapi aplikasi iko dapek malakuan cloning aplikasi twiter, line, snapchat juo. Akhirnyo ambo bisa manggandoan watsap, kareno alah diajaan kawan ambo.",narrative
6224,"Mancukua bulu kaki ndak buliah asal cukua karano akan manyababkan infeksi. Ado babarapo caro nan paralu diparatian katiko mancukua bulu kaki. Tahap pertamo adolah mandi sabalum mancukua bulu kaki. Pastian kaki basah sabalum mancukua, gunoan aia angkek nyilu kuku dan tunggu salamo 3-4 minik. Kaduo sadioan pisau cukua bulu kaki. Paratian pisau cukua nan ka digunoan, pastian pisau cukua alah sasuai standar. Katigo, satalah kaki dibasahi jo aia angek nyilu kuku dan alah didiamkan 3-4 minik, agia bulu kaki krim cukua. Panggunoan krim kulik dapek mambuek proses mancukua jadi labiah capek dan mudah, salain tu dapek juo mahindari tajadinyo infeksi. Dan terakhir pastian mancukua dimulai dari pergelangan kaki labiah dulu. Atur arah pisau dari pergelangan kaki dulu baru sampai ka paho. Satiok salasai proses mancukua, bilas kaki jo aia angek. Pastian pisau cukua barasiah dan kariang satalah digunoan. Jadi katiko kan mancukua pastian kito mamparatian hal nan paralu dilakuan sabalum, katiko, dan sasudah mancukua bulu kaki.",persuasive
1903,"Salamo pandemi manonton film adolah pilihan yang tapek untuak mailang an raso bosan. Namun, indak saketek urang nan lamo mancari film a yang nio di tonton untuak mambuek perasaan nyo bangkik baliak. Ado piliah an film yang banyak di sukoi urang-urang, salah satunyo adolah film Me Before You. Film yang mancaritoan tentang seorang gadih lugu yang tingga basamo keluargo nyo yang malaraik, suatu hari katiko inyo menjadi perawat urang kayo yang lah lamo terbaring lamah karano lumpuah, lamo-lamo ado warno baru yang kaduonyo samo-samo berikan. Kecek urang yang manonton ko film me before you harus di tonton satidaknyo sakali saumur hiduik. Film iko cocok untuak menjadi pilihan kalian, salamaik nonton kasadonyo.",persuasive
3821,"Kloning pado tumbuhan dapek dilakuan kareno sifaiknyo yang disabuik jo totipontensi, yaitu kamampuan sel dewasa yang bisa berdiferensiasi atau pendewasaan ulang manjadi sel apopun. Salain jenis kloning stek tadi ado jenis jo kultur jaringan. Caro penerapan kloning dengan jenis kultur jaringan, dengan maambiak bagian ketek dari tanaman, malakuan kultivasi dengan malatak an ka cawan petri atau tabung reaksi, siap tu tumbuhkan planlet atau inkubasi, kalau alah bakacambah pindahan pado media baru yang labiah luas manggunoan tanah. Buek yang indak tau cawan petri, cawan petri marupokan sabuah wadah yang bantuaknyo bundar dan tabuek dari plastik atau kaco yang digunoan untuak mambiak an sel. ",expository
1011,Antah apo nan tajadi. Antah doso apo lo nan pernah ambo pabuek sahinggo Allah maagiah cobaan kapado ambo. Untuak pertamo kalinyo ambo ditodong sanjato dek urang nan ndak ambo kenal. Apolai posisinyo ambo sadang surang lo katiko nio pulang ka kostan dari kampus. Memang kondisi jalan pas saat itu sadang langang. Ndak baurang samo sakali. Tapi ba a lai. Dari pado nyawa ambo nan malayang akhirnyo dengan barek hati dan raso cameh nan luar biaso ambo sarahan laptop dan hp ambo kapado urang nan manodong. Salamo ambo hiduik itu adolah pengalaman nan paliang mangerikan nan pernah ambo alami. Mungkin iko teguran dari tuhan untuak ambo.,narrative
8614,"Ambo naiak KRL satiok hari untuak pai karajo. Jam-jam barangkek karajo adolah salah satu jam-jam sibuk dek banyak urang nan pai karajo pakai KRL. Pernah suatu hari, saat ambo manunggu kereta baranti di peron, ado urang nan nampak takaja-kaja manyorobot antrian masuak KRL. Masalahnyo inyo manyorobot dan maso pulo untuak masuak ka kareta padohal urang nan ka turun alun turun sadonyo. Dek maraso taganggu ambo tegur inyo untuak ikuik antrian masuak di sampiang pintu masuak kereta. Paja tu malah manggurutu dan tadanga dek ambo. Ambo berang mancaliak kelakuan paja ciek tu. Tapi dek ambo takaja-kaja pulo untuak pai karajo, ambo ndak nio cari masalah, jadi ambo anyiang-anyiang se sambia mancaliak ereng paja ciek tu.",narrative
309,Dengan adonyo Covid 19 di dunia mambuek keadaan perekonomian mamburuak. Ndak cuma di Indonesia tapi dunia pun marasoan hal itu. Banyak kawan-kawan awak nan harus kahilangan karajonyo. Mulai dari pengusaha-pengusaha UMKM nan harus guluang tingkar karano ndak dipabuliahan untuak badagang dek pemerintah hingga karyawan-karyawan kantoran nan harus di rumahkah karano pengefisiensian SDM perusahaan. Tapi nan paralu harus awak tau maso-maso sulik saroman ko pasti akan ado ujuangnyo. Pasti akan berakhir pado waktunyo. Jan talampau basadiah dengan keadaan kini. Awak harus bausaho bangkik dari keterpurukan dengan caro mancari inovasi-inovasi baru nan bisa disasuaikan dengan keadaan kini. Harus tetap semangat! Pasti bisa!,persuasive
6712,"Kajadian mamalukan lainnyo nan pernah ambo alami adolah jatuah ka dalam saluran aia. Pangalaman mamalukan itu ambo alami katiko masih ketek. Saat itu ambo sadang sanang-sanangnyo bamain di lua rumah. Parmainan nan ambo mainkan katiko itu adolah badminton karano badminton sadang tenar di kalangan anak ketek. Ambo pun bamain badminton jo kawan-kawan ambo di muko rumah inyia ambo. Katiko ambo lah salasai main, ambo pun manunggu giliran main, ambo pun duduak di ateh tiang ketek nan ado di ateh saluran aia. Ambo duduak di sinan dan hanyo bapacik ka tiang itu sajo. Namun, karano tiangnyo ketek ambo pun tajatuah ka dalam saluran aia itu dan sakujua badan ambo langsuang mahitam.",narrative
189,Headshot adolah salah satu film aksi Indonesia nan pacah dan banyak penontonnyo. Ndak cuma genre romantis atau komedi se kini yang dicintai dek masyarakat Indonesia. Headshot mambuktikan basonyo film aksi di Indonesia masih diminati dek urang banyak. Film nan dibintangi Iko Uwais ko mancaritoan tentang seorang dokter nan manyelamatan seorang pria ndak dikenal sampai datang urang nan manculik si dokter. Bagi nan jijok samo darah dilarang manonton film ko karano banyak darah dalam sapanjang film. Tapi bagi kalian nan suko jo film ba genre aksi apo lai thriller kalian wajib nonton karano film ko panuah jo kebrutalan dan pastinyo sangat manegangkan.,persuasive
2919,"Wirausaho indak bakacimpuang di barang se bisa juo dengan manjua pulsa dan sabana awak jalani usaho iko. Bisnis yang indak paralu modal gadang dan indak paralu lo stok tanpa adonyo kadaluarsa adolah manjua pulsa. Manuruik ambo penjualan pulsa ko alah tamasuak wirausaho kareno dilakuan paorangan. Malalui penjelasan kriteria dari usaho mikro, ketek jo manangah, sabananyo sacaro umum usaho panjualan pulsa ko tamasuak ka dalam jenis UMKM kareno tamasuak usaho yang dilakuan paorangan. Banyak jo lah kauntuangan dari penjualan pulsa ko bagi awak nan bainovasi dan berani jo maambiak resiko dan manjalankan bisnis ko dengan tujuan untuak bakambang indak dijua main-main se.",argumentative
3973,"Dipagi hari nan rancak untuak mamanen sayua nan alah ditanam diladang. Jam tujuah pagi hari alum paneh untuak dapek balamo manyangkuang sambia maambiak kangkung. Katiko maambiak kagkung diladang indak sangajo rumpuik nan ado disetar itu ikuik tacabuik pulo. Indak itu sajo, diateh daun kangkung nampak ado ulek nan sadang bajalan di sekitar daun itu. Sita nan memang takuik jo ulek mabuek inyo langsuang baranjak dari situ dan baraliah ka tampek sayua nan lain. Sita pindah ka tampek kacang panjang nan kini alah banyak tajulai dibatangnyo. Sita maambiak kacang panjang, lalu bamasuakan kadalam embe nan emang Sita baok untuak malatakan sayua nan inyo patiak. ",narrative
7813,"Tahu isi barbagai macam isian di dalamnyo. ado nan baisikan sayur sayuran kaya wortel lobak dan lain lian. dan ado pulo nan isinyo tu bihun jaguang. tahu isi ko marupokan salah satu goreangan nan banyak diminati urang. 1 buah goreangan tu manganduang 134 kalori. nan kito ketahui gorengan ko ndak bakal cukuik dimakan ciek katiko lapa, bisa bisa awak maabiahan 10 tahu tu sacaro barsamaan. katiko tahu tu wak makan sabanyak 10 buah, kalori nan awak dapekan adalah 1340 kalori. samo jo makan nasi saporsi langkok jo protein proteinnyo. dan makan tahu sabanyak itu pun alun mambuek awak maraso kanyang. jadi masih harus ditambah gorengannyo.",argumentative
4292,"Ado banyak hal nan manarik katiko den mangunjungi acaro tabuik nan dihadari tahun 2022 lalu. Saat itu, acaro balangsuang dengan mariah. Banyak urang nan mancubo untuak ikuik serta mancaliak palapehan tabuik ka lauik. Kiro-kiro labiah dari 10 ribu urang nan hadir saat itu. Sangek rami urang nan manunggu acaro puncak tu. Urang nan barasal dari babagai daerah tibo untuak mancaliak acaro tasabuik. Salain acaro palepahan tabuik nan diadoan katiko alah sanjo, ado acaro pandamping nan dilakuan untuak manghibur urang nan alah tibo di Pariaman takah panampilan musik, tari dan sabagainyo. Acaro nan dilakuan katiko 10 muharram iko sangek manarik untuak dikunjungi baliak tahun kini dan tahun barikuiknyo. Antusiasme nan tinggi dari urang lokal maupun lua daerah akan manambah kemeriahan dari acaro adat tasabuik. Mako dari itu, marilah bakunjuang ka Pariaman untuak mancaliak acaro adek nan salalu dilakuan satiok tahun iko. ",persuasive
5544,"Kini sadang banyak tajadi gampo, baiak di Indonesia ataupun di lua nagari. Di Indonesia ado Cianjur, di lua nagari ado Turki samo Suriah. Gampo nan banyak mamakan korban, nda hanyo ribuan bahkan puluahan ribu urang nan jadi korban. Gampo di Cianjur bakakuatan 5,6 magnitudo badampak barusak, nan mambuek ratusna urang maningga. Banyak bangunan nan rusak. Badan Nasional Penanggulangan Bencana (BNPB) mancatat, sampai 29 Desember 2022 alah 3.507 bancano nan tajadi di Indonesia. Daro total bancano nan tacatat adolah banjir sabanyak 1.504 kajadian, cuaca ekstrem sabanyak 1.042 kajadian, tanah longsor sabanyak 633 kajadian, kabakaran lahan jo hutan sabanyak 251 kajadian, gampo 28 kajadian, galombang pasang 26 kajadian, 4 kakaringan, samo 1 latusan gunuang",descriptive
2807,"Takuik bana kalau pulang talambek dan sabanta lai sampai ka rumah. Indak tau apo nan nio dikecek an ka urang rumah. Paliang takuik bana ambo kalau amak berang. Ambo alah yakin kareno memang amak ambo ko acok bana berang. Pulang-pulang alamaik kanai berang ambo ko jadi harus manyiapkan mental. Bantuak amak ambo kalau berang tu yo, alah bantuak monster. Mukonyo merah, suaronyo manggalaga gadang bana, tangan nyo alah siap nio mamalintia kupiang ambo. Kareno kecek amak ambo kalau alah reda berangnyo. Ambo ko indak mandangaan kecek inyo jadi harus dipalintia talingo nyo. Untuak amak ambo jadi indak ambo ambiak hati bana, cuman itulah takuik bana kalau amak ambo ko alah berang.",descriptive
1242,"Ternyato sero lo manggaleh di internet ko. Awak ndak paralu manyewo kadai bagai agar bisa manggaleh. Cukuik daftaran se akun awak ka salah satu e-commerce, download aplikasinyo, mako awak alah bisa manggaleh tanpa mambayia sapersen pun. Fitur-fitur nan disadiokan di aplikasi ko pun lengkap bana. Mulai dari fitur kesehatan toko awak nan tadiri dari total pangunjuang toko awak perhari, persentase respon awak ka pambali, stok barang awak, bara barang nan alah tajua, dan lain-lain. Ndak hanyo itu, fitur keuangannyo pun jaleh, bara pitih masuak awak perhari pun tarekam di aplikasi ko. Tantu dengan adonyo fitur-fitur ko akan mampamudah awak dalam mancaliak perkembangan toko.",descriptive
4845,"Di masa teknologi sangek berkembang pesat iko panggunoan madia sosial alah manjalar ka seluruh kalangan masyarakat.  dan aplikasi Facebook marupakan aplikasi nan mamiliki banyak pangguno di seluruh dunia. Biasanyo katiko Ani sadang mangalami kajadian nan mambuek inyo cukuik terkesan inyo akan mambagikannyo malalui postingan di  akun Facebooknyo. Inyo mancaritokan tentang kajadian itu dan  berharap kapado kawan-kawannyo di akun Facebook dapek terhibur dengan caritonyo. Salain itu juga kadang Ani mambagikan carito sehari-harinyo untuak sabagai buku hariannyo namun dapek  diketahui oleh urang banyak. Ani maraso katiko inyo manyampaikan caritonyo di akun Facebooknya,  inyo akan mandapekkan dukungan maupun Respon nan inyo inginkan sahinggo mambuek dan mambagikan postingan-postingan tertentu akan mambahagiakan untuaknyo. 
",argumentative
8262,"Kalau ka Bukittinggi jan hanyo mancaliak jam gadang atau ngarai sianok se. Di sakita Jam Gadang ado banyak urang nan baok kudo bantuak delman, tapi kalau di Sumatera Barat wak manyabuiknyo bendi. Mirip-mirip jo andong atau delman kalau di Jawa, bendi ko alaik transportasi nan digerakan oleh kudo. Nan khas dari bendi adolah tampilannyo nan khas Minang. Di kareta kayunyo tu banyak ukiran asli minangakabau dan kudonyo pun dihias panutuik kapalonyo. Dulu, bendi ko digunoan untuak transportasi umum sahari-hari, tapi kini bendi labiah digunoan sabagai transportasi wisata. Wak bisa naiak bendi untuak bakaliliang kota Bukittinggi, cukuik bayia 50.000  rupiah untuak sakali perjalanan.",descriptive
5497,"Baranang adolah salah ciek kaahlian nan sagek baruntuang kalau awak miliki. Katiko awak bisa baranang awak bisa mangetekan kamungkinan maningga dalam kaadaan tabanam. Zaman kini alah banyak wahana bamain nan malibekan aia jadi katiko pai bamain ka situ kok dapek awak emang bisa baranang. Indak hanyo kolom ranang, banyak pulo wisata alam nan tadapek di aia. Takah aia tajun, ataupun arum jeram. Kalau awak tabanam baik itu di kolom baraang ataupun di sungai gadang kamungkinan awak langsuang panik dan malah mampagadang kamungkinan tabanam. Raso pank ko muncua katiko awak sadar awak indak bisa baranang dan awak jadi takuik indak salamek. Katiko itu awak akan manggarakan badan awak sacaro balabiahan nan mambuek awak capek panek dan samakin capek tabam.",descriptive
6935,"Jaan mancari kabahagiaan hanyo dari mancaliak kabahagian urang lain. Cubolah mancari kabahagian dari diri surang nan langsuang di raso indak bisa dibandiangkan jo urang lain. Mamulai nyo dari mancari hobi atau ikuik dalam suatu acara komunitas. Indak hanyo itu, kalau emang indak bisa bagaul dengan mudah jo urang lain, bisa mamulai dari kagiatan di rumah nan ka tuju. Dukungan dari urang nan tadakek sabana nyo bisa manjadi pamicu untuak bisa manamuan yang namonyo kabahagiaan. Hal-hal ketek nan bisa dilakuan kayak suko manonton drama korea dan bisa mauleh nyo lewat komunitas dan manambah pangatahuan bahasa, atau bisa mulai dari nan suka masak, balajar mambuek masakan baru tiok hari. Kabahagiaan bisa dicaliak dari suduik manopun.",expository
7952,"Manuruik den, Kebab Zahara ko mampunyoi cito raso nan khas nan asalnyo dari mayonaisnyo. tapi sayang pas nan aden bali saus jo mayonaisnyo saketek se jadi kurang taraso. Potongan dagiangnyo nan sakali ko kurang masak, tu potongan sayuanyo bantuak timun tu talampau gadang-gadang jadi kurang nikmat makannyo. Bantuaknyo abangnyo lupo maatakan plastik di kemasannyo. jadi sausnyo baserak kalua. Kemasannyo lah mantap konsepnyo, tingga dicabiakan stek dibagian ateh bisa langsuang dimakan. Samoga pambalian salanjuiknyo saus jo mayonaisnyo bisa labiah kental, potongan timunnyo agak diketekan dan indak lupo maalehan jo plastik supayo wak indak rugi sausnyo dek tabuang. Haragonyo alah sasuai. Pelayanan oke, mantap.",argumentative
3334,"Baturaja adolah kota tampek dima ambo tingga. Baturajo ko kota nan ado di di provinsi sumatera selatan. Ambo alah 20 tahun tingga disiko sampai akhirnyo ambo marantau untuak malanjuik an pandidikan di provinsi lain. Dulu ambo ingek di sakolah juo dijalehan baa kota baturajo ko basajaroh bana. Baturajo ko dulu pado zaman panjajahan balando manjadi tampek basajarah. Kareno kota iko dulu manjadi pusek pamarintahan balando di sumatera selatan. Banyak bana bangunan nan basajaroh juo di baturajo, kota baturajo ko juo manjadi kota tatuo di sumatera selatan. Ambo sebagai warga baturajo maraso bangga tahadok parjuangan pahlawan pado maso dulu mambela Indonesia dan tampek tingga inyo.",narrative
4747,"katiko akan malakukan suntik vaksin terkadang masih ado urang nan manganggap bahwa katiko jarum disuntikkan ka tubuh maka akan taasa sangek sakit. Maka dari itu penting untuak melawan rasa takut katiko disuntik. Cara partamo nan dapek dilakuan yaitu manghindari untuak mancaliak jarum suntik nan sadang dipegang oleh perawat maupun  dokter tasabuik. Kaduo,  barpikir bahwa katiko disuntik indak semenakutkan itu dan mambayangkan bahwa katiko disuntik hanyo taasa takah digigit semut sahinggo kita akan barpikiran bahwa katiko jarum disuntikkan ka kulit hanyo taasa pedih sebentar. Katigo,  mangalihkan pikiran dari ketakutan akan disuntik tasabuik jo banyak lebih cara atau mangajak mangobrol  perawat tasabuik. 
",expository
6116,"Aden punyo kawan, kawan den ko punyo niniak. Kawan den ko anak terakhir dari ayahnyo jo ibunyo. Dan ayahnyo ko anak terakhir lo. Jadi niniaknyo (dari ayah) pas SD masih hiduik alhamdulillah. Cek kawan den, niniaknyo dulu mandukuang dan sanang mambaco tentang paham sosialisme ko. Talabiah niniaknyo ko urang yang tapalaja. Niniaknyo mangecek ideologi sosialisme ko batujuan untuak mawujudan masyarakat jo hak milik basamo pado satiok faktor produksi agar produksi indak lai dikuasai dek urang-urang atau suatu lambaga swasta tatentu. Kapamilikan basamo ko dimaksudan untuak kasejahteraan rakyat sacaro kasaluruahan. Tujuan sosialisme untuak suatu negara memanglah untuak kamakmuran negara tu kecek kawan den yang bacarito ulang ka kami apo nan dikecek niniaknyo.",narrative
6505,"Pado tanggal 8 Januari 2023 patang ambo manonton partandingan liga futsal Indonesia. Ambo manonton langsuang ka gor popki nan talatak di Cibubur. Partandingan partamo dimulai pukua 10 siang. Partandingan nan dimainkan partamo kali ado partandingan antaro pandeka united malawan kancil bbk pontianak. Partandingan balajan sangaik sengit. Pandeka barhasil unggul labiah dulu lewat tembakan second penalto dari pamain terbaik dunia 6 kali, Ricardinho. Namun, kancil barhasil manyamokan kadudukan lewat gol Wais. Bahkan di panghujuang babak partamo, kancil babaliak unggul lewat gol Romi Humandri. Saat babak kaduo kambali dimulai, kancil barhasil manambah kaunggulan lagi-lagi lewat aksi Romi Humandri. Namun Pandeka barhasil manyomakan skor manjadi 3-3 satalah parmainan powerplay mereka mampu manghasilkan 2 gol masiang-masiang lewat kaki Agung Pandega dan Subhan.",narrative
2597,"Dina acok bana dulu dicacek dek kawan-kawan sakolah inyo. Kareno dulu pas kelas 11, dina ko gapuak bana. Banyaklah macam-macam kato yang dicacek dek kawannyo. Sadiah bana parasaian dina, inyo baniek bana untuak manurunan barek badan. Soalnyo sakik hati bana, kawannyo mancacek dina taruih se. Dina ingek bana kawannyo dina ko bantuak gentong. Badan gapuak, kulik agak galok, badan indak lo tinggi bana, pipi bakpau. Walaupun bantuak yang dikecek an jo kawannyo bantuak, tapi satidaknyo jan mode tu bana. Akhrinyo salamo 5 bulan panantian dengan olahraga acok. Olahraga alah maagiah manfaaik bagi dina, manurunan barek badan inyo, mambaka kalori dan manghindari obesitas.",descriptive
8111,"Kakak kelas den di kampus banamo Reza baru sajo ditarimo di Program S2 di Al-Azhar, Mesir malalui beasiswa LPDP. Lembaga Pengelola Lembaga Pendidikan atau nan biaso dikenal LPDP iko alah labiah dari 10 tahun bakontribusi dalam maningkekan kualitas pandidikan sumber daya manusia (SDM) Indonesia. Kak Reza maajak adiak kelasnyo nan alah lulus S1 untuak sarato ikuik LPDP tahun muko, karano banyak bana jumlah panarimo beasiswa nan disadioan. Pas tahun Kak Reza ditarimo ado sakitar 29.872 panarimo beasiswa LPDP. Kak Reza adolah salah ciek contoh waraga Indonesia nan paduli pandidikan, dan baniaik sasudah kuliahnyo salasai, inyo akan baliak dan bakontribusi ka Indonesia.",persuasive
4939,"Lisa marupokan pamilik salah ciek kosan  nan terdiri  banyak pintu. Sehari satelah salah ciek anak kos maninggalkan kosan karano inyo alah keluar, Lisa mamutuskan untuak mambersihkan kamar tasabuik agar dapek dihuni dek urang barikutnyo. Namun Lisa sangek terkejut dan maraso sangek jijik karano mancaliak begitu banyak tumpukan sarok dalam kamar itu. Nan mancaliak sarok nan terdiri dari sarok botol sarok bekas makanan dan lainnyo mambuek keadaan kamar panuh jo sarok. Lisa sangek syok mancaliak keadaan kamar itu inyo indak manyangka bahwa anak kok sabalumnyo iko mampunyoi kebiasaan nan sangek indak baik. Tumpukan sarok nan begitu banyak iko mambuek Lisa indak sanggup untuak masuk ka kamar dan mamutuskan untuak mangambil masker serta sarung tangan terlabiah dahulu. Barulah katiko perlengkapan kebersihan alah Lisa pakai inyo mulai untuak mambersihkan kamar jo tumpukan sarok tasabuik.
",narrative
4131,"Syarat pernikahan kini adolah proses hukum nan haruih diurus samo calon pengantin. Manyalasaian syarat nan ado dapek mambari kepastian hukum atas tindakan pernikahan. Barikut sayarat pernikahan nan haruih diurus talabiah dahulu. Partamo, mamenuhi syarat administratif takah surek pengantar dari RT/RW satampek untuak mandapekan Isian Blangko N1,N2,N3,N4. Lalu, mandatangi Kantor Urusan Agama (KUA) tadakek untuak mandapekan surek pengantar/rekomendasi nikah jiko calon istri batampek tingga didaerah lain. Jiko calon istri barasal dari daerah nan samo jo calon pengantin laki-laki mako berkas calon suami diserahkan ka pihak calon istri. Mambaok lampiran takah fotokopi KTP, Akte kelahiran, KK, pas foto ukuran 3 x 4 sabanyak 2 lembar jiko calon istri dari luar daerah dan pas foto ukuran 2 x 3 sabanyak 5 lembar jiko saderah, ",expository
5041,"Hari Minggu, Lisa Pergi ka ladang untuak mananam lahan nan alah inyo barsihkan dari  tanaman liar. Satalah itu inyo mancampurkan tanah jo pupuk organik yaitu kotoran hewan nan alah diolah. Satalah itu inyo manyiram tanah agar dapek manggali lubang nan akan diisi bibit cabe. Satalah lubang disiapkan Lisan mamasuakkannyo jo bibit cabe lalu manimbunnyo kambali jo tanah. Tidak lupa Lisa siram agar tanaman tasabuik  dapek bartahan. Lalu Lisa  mamastikan tanaman tasabuik telah ditimbun jo baik agar katiko hujan tanaman tasabuik indak keluar dari lubangnyo.  15 hari kemudian bisa mamberi tanamannyo pupuk agar mereka dapek tumbuh jo baik. Setiap 15 hari bana inyo pasti akan mambersihkan ladangnyo dari rumput liar sahinggo tanaman nan inyo tanam indak tatutupi oleh tanaman liar tasabuik.  5 bulan kemudian bisa mamanen cabe partamonyo. 
",narrative
553,"Kalau pulang kampuang ka Padang ndak lengkap rasonyo kalau ndak mambaok oleh-oleh karupuak sanjai ka rantau. Kalau ka Padang ndak akan sulik untuak manamukan oleh-oleh ko. Bahkan di swalayan-swalayan ketek pun ado nan manjua. Karupuak sanjai ko bahan dasarnyo dari ubi dan diolesan jo lado nan tekstur nyo kental jadi malakek ka karupuaknyo. Untuak rasonyo padeh manih jadi bagi kalian nan ndak suko padeh iko pun masih bisa untuak dimakan. Dulu karupuak sanjai ko cuma ado raso balado. Kini samakin banyak varian rasonyo. Ado raso lado ijau, bahkan nan sadang hits kini karupuak sanjai balado raso durian. Kawan-kawan di kantua pasti selalu minta oleh-oleh ko kalau ado nan pulang dari Padang. Artinyo karupuak sanjai ko banyak diminati bukan hanyo dek urang minang.",descriptive
3666,"Habitat panda merah ado di himalaya, nepal jo cina tangah. Sacaro umumnyo panda ko bisa hiduik di habitat mereka yang baiklim sajuak, banyak bambu, dan pagunuangan yang ado hutan bambunyo. Awak tau bana baa imut dan menggemaskannyo panda, walaupun dari awak ado nan indak pernah mancaliaknyo sacaro langsuang. Ciri khas panda bantuak dan ukurannyo gadang dan gapuak, wajahnyo bulek dan baikua pendek, warno bulunyo khas bana hitam jo putiah. Panda ko tamasuak hewan karnivora tapi faktanyo panda ko labiah banyak makan bambu. Panda nan menggemaskan ko tamasuak hewan yang tarancam punah dan harus dilinduangi. Oleh kareno itu tampek habitat asli panda memang dijago kelestariannyo.",descriptive
5202,"Pemanasan global manjadi isu lingkungan dunia yang masih taruih diperbincangkan. Talabiah dengan masih maraknyo alih guno lahan yang bisa mambuek suhu bumi samakin maningkek. Pemanasan global pun mengakibatkan mancaianyo es di kutub utara dan kutub selatan. Seperti yang tajadi pado Kawasan Arktik yang memanas duo kali labiah capek dari bagian duni lainnyo. Akibatnyo, kumpulan es di lautan yang bawarna putiah samakin menipis atau manghilang. Babarapo negara seperti Belanda, Singapura dan negara Eropa lainnyo bahkan saat iko sedang mambangun atau malebarkan wilayah negaa dengan mambuek bandungan dan pasia di pantai agar indak kanai dapmak pemanasan global yaitu naiaknyo permukaan aia laut.",narrative
1967,"Thariq mandapek an tiket liburan ka bali untuak patamo kalinyo, hal itu mambueknyo sanang bana. Thariq mandapek an hotel nan lamak dan nyaman dari pihak penyelenggara urang nan maagiah tiket liburan gratis ko. Bantuak hotel nyo dari lua kayak bangunan klasik daerah situ, katiko awak masuak langsuang disambut jo urang nan karajo di hotel tu diagiah lo bunga yang dikaluangkan ka leher awak, kamar nyo lumayan gadang dan tanpa sekat jadi taraso lapang dan nyaman bana. Salamo liburan ko thariq banyak meabadikan momen nan ado, inyo ndak nio maninggaan momen kali patamo inyo liburan ka bali. Makanan yang ado di hotel ko lamak juo jadi ndak yang mambuek ambo manyasa pai surang manikmati tiket gratis liburan ko.",descriptive
3539,Sebagian gadang pengerajoan itu kalau di dunia karajo biasonyo dilakuan salamo 5 hari dalam satu minggu. Bararti dalam saminggu sasaorang bakarajo mamiliki duo hari libur dalam satu minggu. Sedangkan kini alah mancuak lo baliak tentang 4 hari karajo dalam satu minggu yang alah dicuboan dek babarapo negara. Babarapo karyawan di indonesia pun banyak yang nio diberlakukannyo hal iko. Kalau manuruik ambo satuju se kalau memang diberlakuannyo hal iko. Kareno kalau karyawan yang mamiliki jam karajo labiah panjang bisa labiah indak bahagia dan mambuek produktivitas karajo mangalami panurunan juo. Mungkin itu babarapo alasan manga ambo satuju kalau se dibarlakuan kebijakan 4 hari karajo dalam saminggu.,argumentative
7444,"Batang kayu nan alah tarandam salamo batahun-tahun tasabuik kamudian manjadi sangek kareh dan indak bisa dimakan dek rayok, sahinggo bisa batahan sabagai tonggak tuo atau tiang utamo salamo ratusan tahun. Parandaman batang kayu nan akan dijadikan tonggak tuo salamo batahun-tahun tasabuik marupokan salah satu kunci nan mambuek rumah gadang tradisional mampu batahan hinggo ratusan tahun malinteh jaman. Kaunikan bantuak atok rumah gadang nan malangkuang jo lancip alah manginspirasi babarapo arsitek di balahan negeri lain bantuak Ton van de Ven di Negeri Balando nan amngadopsi desain rumah gadang pado bangunan The House of the Five Sense. Desain rumah gadang nan banyak tadapek di Negeri Sambilan diadopsi pulo pado bangunan paviliun Malaysia di World Shanghai Expo 2010 nan disalanggarakan di Shanghai, Chino pado tahun 2010.",argumentative
644,"Ketinggalan transportasi umum tu sangaik merugikan baik materil maupun waktu. Apo lai transportasi nan diharuskan untuak mambayia di awal dengan nominal nan gadang. Manuruik ambo urang nan acok ketinggalan pesawat, bus, kereta api, ataupun transportasi umum lainnyo kebanyakan adolah urang nan ndak bisa maatur wakatunyo. Kok mereka bisa maatur wakatunyo ndak mungkin akan ketinggalan pesawat. Biasonyo urang-urang nan tatingga dek pesawat adolah urang nan suko takaja-kaja dalam melakukan sesuatu di hiduiknyo. Kadang ambo suko heran, apo ndak malu mereka nan namonyo di panggia-panggia dek pihak maskapai karano alun tibo? Dek gara-gara awak urang nan alah siap dari tadi dalam pesawat harus manungguan awak babarapo minik. ",argumentative
6566,"Salain pernah ditodoang manggunokan sanjato tajam, ambo pun pernah ditodoang manggunokan sanjato api. Kajadian iko ambo alami saat ambo barumua 18 tahun. Katiko itu ambo masih duduak di bangku SMA kelas tigo. Ambo mangalami kajadian iko di daerah Rawamangun Jakarta Timur. Namun, kajadian iko tajadi karano kasalah pahaman bukan parampokan. Waktu itu ambo sadang duduak di salah satu taman di daerah Rawamangun. Waktu itu memang lah cukuik malam, jam lah manunjuakkan pukua 10. Tibo-tibo datang duo urang polisi nan mahampiri ambo dan langsuang manodoangkan sanjatonyo ka ambo. Ambo maraso sangaik takuik katiko itu. Namun, karano ambo ndak basalah ambo mancubo untuak tetap tanang. Akhianyo satalah ambo jalehkan, polisi itu pun maminta maaf dan langsuang pai.",narrative
4914,katiko Lisa sadang barulang tahun inyo dikejutkan oleh kawan-kawannyo di ma telur dipecahkan di atas kepalanyo. Saat itu inyo maraso pusing bana karano baun telur nan ado di kepalanyo sampai sacaro perlahan-lahan ka wajahnyo. Karano telur nan kawan kawan Lisa gunakan itu alah lama sahinggo inyo mamiliki baun nan sangek manyengat dan amis. Karano hal tasabuik bisa manjadi sakit kepala karano baun amis dari telur itu dan inyo langsung manutup hidungnyo jo tangan nan barsih serta barusaha untuak mankalam telur nan saat iko mamenuhi mukanyo. Saat itu Lisa sering bana mual karano baun telur nan sangek  indak disukai oleh  Lisa. Inyo mangambik air cukuik banyak untuak manghilangkan baun amis nan ado di kepalanyo namun satalah 30 manit kemudian inyo masih alum puas karano rasa amit nan ado di kepalanyo alum kunjung hilang. Satalah itu inyo mamutuihkan untuak mambeli sampo cukuik banyak dan mamakainyo di  rambutnyo,descriptive
8126,"Mambuek yogurt di rumah kironya mudah bana. Ndak paralu banyak bahan, cukuik susu UHT atau pasteurisasi nan ndak baraso dan yogurt tawa nan dijua di supermarket. Caro mambueknyo patamo siapan sado bahan nan tadi alah disabuikan dan alaiknyo, toples kaco jo sinduak. Jan lupo toples kaconyo harus barasiah dan disterilisasi dulu dengan caro diabuih. Abih itu tuang susu UHT ka dalam toples kaco. Satalah susu masuak, kini ambiak sasendok yogurt tawa tu masuakan ka toples kaco dan aduak sampai rato. Tutuik toples nan rapek supayo ndak masuak kontaminasi ka yogurt. Latakan toples di suhu ruang dan diaman se salamo 2 hari. Susu nan alah jadi yogurt rasonyo akan manjadi asam jo kental, dan alah bisa disantap.",expository
8599,"Hari Minggu diadoan Car Free Day (CFD) di jalan Dago. Kebetulan hari Minggu ko ambo ndak lalok satalah sholat Subuh. Jadi ambo putuihn untuak sasakali pai CFD untuak jajan dan olahraga saketek. Di sapanjang jalan Dago rami bana nampak nyo. Kiri kanan jlannyo banyak urang nan manggaleh makanan, minuman, dan baju. Di jalanannyo banyak urang nan olhrag, do nn lri, naiak sapeda, atau ikuik sanam. Ditmbuh hri ko cerah, jadi tambah rami se CFD. Ambo jalan-jalan santai se di jalan Dago sambia mancaliak-calliak. Pas ambo lewat disuatu tampek ambo takajuik mamcaliak semak-semak nan mbo lewati ko tibo-tibo bergerak. Spontan se ambo mamakiak dan malu dek nampak dek urang ambo takajuik. Kironyo ado lo urang nan iseng di CFD ko yo.",narrative
1956,"Anja kahilangan sendal yang inyo pakai waktu nio pulang dari masjid baru salasai dari sholat Taraweh. Inyo cari-cari lah sambil manyalek-nyalek lah untuak mancari sandalnyo. Soalnyo urang kan rami Sholat Taraweh di masajik ko, jadi tatutuik mungkin di sendal-sendal urang lain. Padohal anja alah ndak saba nio malanjuik an makanan babuko nyo tadi. Indak lamo tu ketemu lah anja jo sandal nyo, akhirnyo bisa pulang juo karumah. Sanang bana inyo ketemu jo sendal itu soalnyo sendal tu baru se dibalian jo apak nyo. Sabananyo bisa se inyo indak basandal karena rumah dakek jo masajik tapi inyo takuik se beko kalau di tinggal bisa di ambiak jo urang.",narrative
5600,"Namo den Ananda Putri Bia, biaso di panggia Bia. Aden adolah padusi nan baumua 20 tahun. Walaupun umua den baru 20 tap den alah manikah dan punyo ciek anak. Den manikah karano di jodohan, soalnyo amak apak den alah gaek dan nio mancaliah anaknyo manikah. Laki den karajo mambukak kadai sapatu. Tapi samanjak corona palanggan di kadai mulai bakurang. Kami jadi payah mamanuhi kabutuhan sahari hari karano pas pulo kami maambiak rumah, alum biaya untuak bayi kami. Jadi tarlalu banyak pitih kalua. Jadi den bapikia untuak manolong laki den jo manggaleh. Tapi den manggaleh di rumah sajo karano lai den indak mambuliahan den mancari pitih kalua. Den mambuek jajanan maso kini yaitu pisang lumer. Sajanih pisang goreang nan pakai toping atah itu coklat, oreo, tiramisu dan lain sabagainyo. Aden manjua lewek apliakasi online nan banyak di gunoan zaman kin yaitu gofood. Disiko den bisa mampromosian barang dagangan den tanpa harus ka pasa.",narrative
2759,"Ambo punyo kawan yang panakuik bana dan inyo indak jo suko mancaliak film-film hantu. Suato katiko inyo sadang indak manga-manga, bagolek-golek se di kasua. Tibonyo ado yang liwaik rasonyo dimuko inyo malinteh. Walaupun hanyo malinteh se tapi rasonyo tu nyato bana. Bantuak tacaliaklah sosok makhluk haluih tu. Takuik bana kawan ambo ko sampai-sampai inyo minta kawanan ka ambo. Lalok dikawanan nio ka jamban minta kawanan, pai kama se pado saaik itu inyo minta kawanan. Manuruik ambo wajar se urang takuik katiko mancaliak hantu, yang indak buliah kalau awak talalu balabiahan sahinggo labiah takuik ka hantu daripado Allah. Untuang se kawan ambo ko lai mangarati, bisuaknyo alah elok loh baliak inyo.",argumentative
6968,"Olahragawan favorit kini ado nan manjadi perhatian ambo. Pamain bulu tangkis utusan Indonesia di Olimpiade 2020, Anthony Sinisuka Ginting. Bamain di tunggal putra, Ginting mandapek medali perunggu di Olimpiade 2020. Pamainan nan lincah dan banyak gerakan nan mangicuah mambuek peforma Ginting di Olimpiade 2020 manjadi bakasan surang dek ambo. Sabalumnyo indak terlalu mangikuik barita tentang bulu tangkis ko do, tapi katiko manonton Ginting batandiang mambuek ambo menetapkan bahwa inyo tamasuak olahragawan favorit ambo. Indak hanyo bamain ancak tapi sisi lain yang mambuek ambo suko adolah sisi humoris nan ado di dirinyo. Tingkek sosialnyo nan tinggi mambuek inyo baraso beda dari nan lain. ",narrative
4529,Lionel Messi nan marupokan salah satu atlet kebanggaan saluruh orang di dunia khususnyo Argentina iko mamiliki bagitu banyak prestasi. Laki-laki nan lahir di Argentina p ado tanggal 24 Juni 1987 iko marupokan striker dalam klubnyo yaitu PSG. Prestasi nan dimilikinyo sampai saat iko sudah bagitu banyak dan sampai dinobatkan sabagai salah satu pemain terbaik sapanjang masa. Hal iko dianggap layak karano prestasi nan dimiliki Lionel Messi sungguh banyak. Laki-laki nan mamiliki kulit putih iko mampunyai kelincahan nan dapek manekan lawan katiko inyo bah adopan di suatu pertandingan sepak bola. Lionel Messi mamiliki perawakan nan cukuik pendek dibanding dengan teman-teman satimnyo nan lain namun kekuatan kakinyo dan strateginyo dalam manciptokan peluang sangek marepotkan lawan. Lionel Messi dikenal sabagai pemain nan dapek mangendalikan bola sarta manggiring bola dalam kecepatan nan tinggi. Balari nan kancang sarta kontrol bola nan baik manghasilkan gol ke gawang lawan.,descriptive
2660,"Ado juo masin cuci top loading, bantuak nan amak naila pakai dirumah nyo. Jenis masin cuci top loading ko mamiliki panutuik dibagian ateh, lain dengan froantloading yang dari muko awak mambuka tutuik masin tu. Kalau masin cuci top loading ko, mambukanyo dari ateh dan indak mambuek awak mambungkuak atau harus jongkok. Kaduonyo memang ado kalabiahan jo kakurangan masiang-masiang. Caro mamakai masin cuci ciek tabuang top loading ko, patamo sambungan kabel nyo ka stop kontak, kaduo sabalumnyo alah talabiah dulu awak pisahkan warno putiah jo nan lain, katigo pastian indak malabihi kapasitas, siap tu hubungkan selang aia ka masin dan isi, siap tu agiah detergen dan piliah siklus cucian sasuai apo nan awak cuci, siap tu tarakhir tutuik pintu masin cuci dan mulailah mancuci dengan manakan tombol start.",expository
3751,"Nadiem makarim punyo kainginan untuak mangganti Ujian Nasional ko jo sistem yang labiah elok. Alhasil sistem itu diganti jo yang namonyo assesmen nasional. Tujuan penerapan sistem iko untuak masa depan anak bangsa, dima kemampuan nalar labiah diparaluan daripado penguasaan konten dan mato palajaran. Dengan indak adonyo Ujian Nasional jadi penilaipun kelulusan untuak bisa lanjuik ka jenjang pendidikan yang salanjuiknyo bukan dari nilai UN. Melainkan penentuan kelulusan kalau langkah iko alah terpenuhi, patamo menyelesaikan program pambalajaran, kaduo mamparoleh nilai jo sikap yang elok, katigo ujian yang diadoan sakolah diikuik an. Babaraponyo memang langkah itu yang awak tau untuak bisa lulus ka jenjang pandidikan salanjuiknyo.",expository
7570,"Manamukan rute. Cari peta rute bus. Hampia sado transportasi umum mamiliki rute tetapnyo masiang-masiang. Oleh karano itu, dunsanak mambutuahkan peta rute bus untuak dapek mancapai tujuan. Peta ko biasonyo mamiliki babagai garis batitiak-titiak dan bawarna untuak manunjuak an babagai bus dan terminalnyo. Rute bus takadang mancantumkan jadwal kadatangan dan kabarangkek an. Biasonyo dunsanak bisa manamukan peta rute bus di internet atau situs transportasi kota, sakolah, toko buku, pusat perbelanjaan, dan pusat bisnis di sapanjang rute bus. Salain itu, cek peta tambahan untuak akhir minggu dan hari libur karano takadang kota gadang mamiliki jadwal dan rute nan babeda untuak hari-hari tasabuik.",narrative
2963,"Samanjaka corona sampai kini urang bantuak alah tabiaso se jo masker. Kareno nio naiak transportasi umum harus mamakai masker, bak itu juo kalau nio ka Mall. Jadi ide jualan nan manariak untuak di jua sacaro online adolah jualan masker. Kareno banyak konsumen nyo dan modal nyo indak lo gadang bana. Awak bisa manjua masker ko sacaro online jadi indak paralu manyewo toko. Jua dan promosian ka urang-urang malalui akun atau aplikasi jua bali di hp awak se. Untuang masker ko juo indak main-main, apolai kalau banyak nan mambali. Untuak itu ide jualan masker ko cocok bana untuak kalian cubo. Marilah bajualan masker kareno konsumen nyo sampai kini banyak jo.",persuasive
7309,"Gunoan lap karing untuak mangaringkan bagian kulkas nan alah diaagiah cairan pambarasiah hinggo kariang. Ambiak saketek vanilla dan bayak an ka ateh lap kariang, lalu lap baliak bagian dalam kulkas. Bisa pulo jo malatak an arang nan dialehan jo karateh koran dan latak an di dalam kulkas salamo sahari (samakin lamo samakin elok) atau sampai baunnyo ilang. Salain itu, ado ciek lai panghilang baun anyia nan dilatak an untuak manyerap baun indak sadpa dalam kulkas yaitu kantong teh bekas. Latak an sajo kantong bekas dalam piriang atau mangkuak, lalu masuak an ka kulkas dan biaan hinggo sado baun tadi diserap dek kantong teh bekas. Tutuik pintu kulkas untuak babarapo saat sampai kariang dangan sampurna. Lakukan pambarasiahan satiok 2 minggu sakali, dan kaluaan sado makanan nan ado di dalam kulkas bia murah mambarasiahan bagian dalam kulkas.",descriptive
4323,"Kurambiak memang dikenal sabagai sanjato nan sangek tipih ketek dan babahayo. Sahinggo diparaluan beberapo teknik nan harus diparatian supayo dapek manggunoennyo secaro aman. Nan partamo yaitu dengan manggunoen sado jari tengah di mano 4 jari mamacik gagang Kurambiak. Kaduo, Kurambiak dipacik dengan posisi tabaliak sahinggo mamudahkan dalam manyerang. Katigo jari tunjuk dimasukkan kadalam lubang nan terdapek di ujung gagang. Teknik iko dilakuan agar dapek manyesuaikan jo kagunaannyo yaitu untuak malukai dan malumpuhkan lawan dari jarak dakek. Sahinggo katiko alah ado dalam pertarungan jarak dakek pengguno sanjato dapek manyerang dengan manancapkan ka tubuh lawan lalu malakukan teknik lainnyo yaitu dengan mamutar tangan ka kida atau ka kanan. Sahinggo luko nan disebabkan dek sanjato iko dapek mamperparah luko si penyerang.",expository
8053,"Aden pribadi kurang suko mangunjuangi tampek wisata pas nyo sadang viral bana. Partamo karano den kurang suko karamaian, kaduo den maraso indak nyaman katiko maambiak dokumentasi nampak teralalu banyak urang, karano foto atau video nan den ambiak jadi kurang 'aesthetic'. Ciek lai, katiko bakunjuang ka tampek wisata nan sadang viral pasti banyak sarok baserak-serak sasuai jo jumlah urang nan tibo, ditambah banyak panggaleh pulo nan bajualan di sakitar tampek wisata, apolagi pas sadang weekend. Untuak itu, katiko ado objek wisata di suatu daerah nan sadang viral, den labiah suko mangunjuanginyo katiko alah agak langang atau pas indak hari weekend. Sahinggo den bisa manikmati rancaknyo tampek wisata tu.",argumentative
1886,"Maelok an barang yang rusak memang butuh waktu langang mangarajoannyo. Ahmad sanang karena akhirnyo inyo punyo waktu langang dan bisa maelok an kulkas nyo yang rusak. Kulkas ahmad rusak bagian freezer nyo se indak bisa mambaku lai kalau di latak an ikan, ayam kek gitu lo es batu. Walaupun waktu langang inyo di hari minggu yang seharusnyo untuak beristirahat tapi labiah sanang lai kalau masih ado aktivitas yang di karajoan. Taingek lah ahmad jo kulkasnyo kareno itu inyo langsuang se maelok an kulkas tu. Maelok an barang rusak diwaktu langang juo indak mambuek awak tasasak dan fokus juo mangarajoan barang yang rusak ko jadinyo.",narrative
2842,"Katiko awak mancaliak kecelakaan dijalan sabananyo apo yang harus awak lakuan. Tantu awak punyo raso ingin manolong. Katiko awak manolong, indak disadari se awak kanai juo talibaik dalam kasus tasabuik. Dijadian alah saksi untuak kejadian kecelakaan, yang artinyo harus baurusan jo hukum. Untuak itu supayo indak disalahan, caliak apokah masih hiduik urang tasabuik atau alah maningga dan agiah tando supayo bisa mamudahkan patugas medis, dan jan manyantuahnyo dulu. Katiko awak mancaliak palaku saharusnyo awak bisa managaak kabenaran. Untuak itu bagi awak kasadonyo jan takuik manjadi saksi kacelakaan, untuak bisa mamparmudah kasus yang tajadi salasai. Cukuik panggia langsuang pihak bawajib katiko awak mancaliak dan jan manyantuah korban kalau awak takuik.",persuasive
330,"Baru-baru ko viral sabuah video saurang laki-laki maninju saorang padusi nan adolah istrinyo surang. Diketahui kejadian ko tajadi di daerah Pangkalan Jati, Cinere, Depok. Banyak netizen nan sangat manyayangkan prilaku laki-laki tu. Nan labiah parah laki-laki ko maninju bini nyo ndak cuma sekali tapi berkali-kali. Ditambah nyo maninju bininyo di muko mato kapalo anaknyo nan masih ketek. Tantu akan maninggakan trauma nan ndak bisa nyo lupoan sampai nyo gadang nanti. Setelah video tu viral akhirnyo pelaku ditetapkan manjadi tersangka. Pelaku kanai Pasal 44 UU No 23 Tahun 2004 tentang Kekerasan Dalam Rumah Tangga (KDRT) dan terancam hukuman 5 tahun panjaro.",narrative
2624,"Piano tiles salah satu dari game favorit yang bisa dimainkan di satiok hp. Pamaina iko sero kareno awak bamain sambia mandanga nada piano yang awak buek dari jari-jari awak. Pamainan iko bisa juo maasah tingkek konsentrasi awak. Jadi untuak kalian nan nio mamainkan game yang bisa maasah konsentrasi awak, bisa mamainkan permainan iko. Salain bamain piano awak bisa maasah keterampilan tangan dengan kecapek an awak manakan kotak hitam yang muncua dengan capek. Pamainan iko bisa manyaimbangkan otak kanan jo otak kiri awak. Bisa diambiak palajaran dima kalau awak tekun dan gesit mako bisa sampai ka tujuan awak untuak mamanangkannyo sasuai ritme yang alah ditentuan. ",persuasive
791,Biasonyo petugas listrik ko selalu datang di tanggal 20-25 satiok bulannyo untuak mancatat meteran listrik. Alah ambo tunggu-tunggu di bulan ko tapi petugas PLN ndak juo kunjuang tibo. Pas mambayia tagihan lisrik alah tamaha se. Ndak cuma sabulan duo bulan hal sarupo tajadi. Pas bulan katigo ndak ambo bia an lai. Namuah lo 2 kali lipek mambayia listrik tiok bulan. Akhirnyo ambo protes. Berang ka petugas listrik lamak-lamak se mancatat meteran di rumah takok-takok uwok sahinggo tagihan listrik di rumah maningkek drastis. Semenjak saat itu barulah petugas nan biaso mancatat meteran datang ka rumah sahinggo tagihan listrik ambo kembali normal.,narrative
2056,"Sabana sadiah parasaan Nesi kini tapek di hari kamis ko, inyo dinyatoan indak lulus dalam seleksi penerimaan mahasiswa baru. Nesi dinyatoan indak lulus masuak perguruan tinggi nan inyo impikan. Alah lamo nesi niyo masuak ka kampus tu, inyo pun alah baraja taruih salamo 2 bulan ko. Padohal inyo berencana untuak manyanangkan hati uong nyo tapi apo nan tajadi adolah inyo indak lulus. Sadiah bana, baa rasonyo tu ndak bisa dijalehan inyo sabana maraso gagal. Ditolak masuak Universitas nan diimpikannyo, tabayang bana baa caro inyo mangecek ka kaduo urang tuo nyo. Perasaan sadiah nyo ko harus capek dibuang, nesi maraso harus bangkik dan baraja apo se nan harus di palajari.",narrative
4128,"Pakaian anak daro khas Minangkabau yaitu mamakai suntiang jo baju nan serta atribut khas. Suntiang adolah atribut kapalo nan harus dipakai. Suntiang bawarna ameh atau perak dan punyo barek sakitar 3,5 kg sampai 5 kg karano babahan logam. Tapi kini alah banyak kalua suntiang nan babahan plastik sahinggo indak sabarek suntiang nan dulu. Suntiang iko babantuak satangah lingkaran. Sadangkan bajunyo yaitu baju kuruang nan dihiasi jo sulaman ameh dan motif bungo nan disabuik tabua. Sadangkan untuak bawahan dari baju mamakai kodek. Kodek digunoan untuak pangganti rok nan tabuek dari songket tapi dibuliahan pulo untuak mamakai bahan nan samo jo baju kuruang.",descriptive
3083,"Satiok urang pasti nio punyo badan yang sihaik dan indak bapanyakik. Kareno dengan tubuh jo pikiran yang sihaik bisa maningkaik an juo kualitas hiduik awak. Misalnyo urang yang kanai panyakik jantung, tantu itu bukanlah hal yang inyo nio. Urang nan alah ado panyakik atau alun tetap harus manjalani hidup sihaik. Pola hiduik sihaik dianjuakan untuak kasadoalah urang tanpa takacuali. Kareno makanan jo pola hiduik yang indak sihaik dan kurangnyo aktivitas fisik marupokan faktor resiko kesehatan yang paliang utamo. Jadi salain awak mangonsumsi makanan sihaik yang bagizi saimbang, awak juo harus rajin baolahraga jadi indak kakurangan aktivitas fisik awak. Untuak itu baolahraga satidaknyo saminggu 3 kali.",persuasive
7296,"Toilet marupokan salah satu ruangan di sakolah. Yaitu tampek pambuangan kotoran bantuak aia ketek dan gadang. Baun toilet sungguah taraso di hiduang. Bukan karano baun harumnyo. Namun, baun pasiang. Sungguah aroma nan luar biaso nan indak kito sukoi. Tibo di dalam toilet, kran indak bafungsi atau rusak. SAlain itu, tembok indak taurus warnanyo. Warna tembok kusam hampia balumuik. Ditambah lagi ado tulisan atau coretan. Itu marupokan ulah usil urang nan indak batangguang jawab nan saenaknyo mancoret-coret. Salanjuiknyo,katiko di toilet jadi merana kalau nio buang aia ketek bak aia kosong. Kalaupun aia ado, pintu nyo nan rusak nan harus mambaok kawan surang lai manjadi sakuriti dadakan di muko pintu. ",expository
7332,"London tabagai ateh 32 dewan daerah nan masiang-masiang mampunyoi kawenangan untuak mangaluakan sajumlah paraturan tamasuka pangalolaan sarok. Ludah sambagai 'limbah'. Weltham Forest mangklain mereka dapek manarobos birokrasi tanpa manyapakati parangkek hukum khusus jo mamatuskan bahwa ludah dan aia kanciang sabagai ""limbah"". Langkah itu diambiak sabagai kampanye mangatasi palanggaran lingkuangan. Loakes mangatokan ""warga mangatokan pado kami bahwa mereka khawatir ateh masalah maludah ko dan nio agar dewan malakukan sasuatu"". ""Bukan hanyo maludah, namun juo buang aia ketek di tampek umum,"" tambahnyo. Dapertem nan mangatur dewan daerah London mangatokan indak dapek mamastikan apokah Waltham FOrest adolah kawasan partamo nan manarapkan sanksi untuak maludah. Namun, disabuik an kini pamarintah sadang ""barundiang jo sajumlah dewan daerah tantang parangkek hukum barisi larangan maludah.""",persuasive
108,"Ambo suko bana mancaliak hewan-hewan di tampek nyo langsuang, ambo pernah pai ka Taman Nasional Baluran. Taman Nasional Baluran ko talatak di Banyuwangi, Jawa Timur. Jadi bagi yang nio pai kasitu untuak mancaliak hewan-hewan seperti rusan di hamparan savana bisa pai ka Taman Nasional Baluran. Taman ko melindungi hewan-hewan padang rumput kayak banteng, kerbau, rusa, monyet, burung-burung berekor panjang dan lain-lain. Di taman Nasional Baluran kalian bisa bafoto di hamparan savana yang dikecek an mirip jo yang ado di benua Afrika. Taman iko sampai di agiah julukan Africa Van Java, pemandangan Gunung Baluran nampak jaleh bana dari hamparan savana ko. Jadi buek kalian yang nio mancaliak hewan-hewan mode ko langsuang pai lah ka Taman Nasional Baluran.",persuasive
6665,"Daniel patang baru sajo pai jalan-jalan ka Kota Surabaya. Itu adolah partamo kalinyo Daniel mandatangi Kota Surabaya. Hal itu bararti Daniel manyambangi tampek nan asiang bagi dirinyo. Barado di tampek baru dan asiang tantunyo mambuek Daniel maraso cukuik takuik. Namun, Daniel nan mamutuihkan untuak pai jalan-jalan ka Surabaya sahinggo itu artinyo itu adolah pilihannyo. Salamo barado di Surabaya, Daniel manjadi jauah labiah waspada dan hati-hati dengan kaadaan sakitarnyo. Satiok ado urang nan bajalan di dakek inyo, Daniel manjadi sangaik waspada. Hal itu karano Daniel takuik urang itu mampunyoi niatan jaek kapado Daniel. Salain itu, Daniel pun jadi labiah waspada saat ado di angkutan umum.",narrative
4290,"Batagak penghulu marupokan upaca adek minang dalam rangka pengangkekan dan paresmian sasaurang manjadi penghulu. Dalam malakukan upacara iko ado prosedur nan paralu untuak dilakukan yaitu partamo manantuan calon penghulu atau baniah. Kaduo, Dituah Cilakoy adolah mambahas baik dan buruaknyo calon dalam sabuah rapek. Katigo, Panyararahan baniah adolah penyerahan calon panghulu baru nan ka alah dibahas dan ditunjuak. Lalu, manakok hari adolah perencanaan tanggal atau hadwal acara paresmian pangangkekan penghulu baru dapek dilaksanakan. Biasanyo paresmian penghulu dimulai malalui rapek jo mufakek. Lalu, mambaoknyo ka halaman atau dibaok masalahnyo ka kampuang lalu diangkek ka tingkek suku dan satalah itu dibaok ka Kerapatan Adat Nagari (KAN).",expository
3280,"Katiko awak mamutuskan untuak bautang ka bank, itu sabananyo alah manjadi resiko awak. Kareno katiko awak alun bisa mambayia tunggakan awak akan maraso malu. Apolai awalnyo bautang atau maminjam pitih awak mangecek an sanggup dan sanang manarimo pitih gadang tu. Saharusnyo juo kalau awak alun bisa mambayia ado caro dari awak nan bautang. Patamo jan mangabaikan masalah utang kareno babungo, kaduo malakuan sesuatu seperti mangecek an langsuang, katigo bapikia tanang paralu juo, siap tu lakuan negosiasi dan mancari penghasilan tambahan. Kareno sabananyo urang yang bautang tu malu ado utang jo urang lain atau lembaga tampek pinjam pitih, tapi ka baa lai itu mungkin adolah jalan solusi inyo.",expository
1187,"Manjadi mahasiswa asiang di nagari urang marupokan pengalaman nan pasti manantang. Para mahasiswa ko harus manyesuai an diri terhadap sesuatu nan ado di sinan. Ndak jarang lo seorang mahasiswa asiang pado akhirnyo mangalami Cultur Shock. Untuak itu, kiek untuak ma atasi Cultur Shock saat baraja di lua nagari adolah nan pertamo basaba basonyo Cultur Shock nan sadang di alami adolah hal nan wajar tajadi. Nan kauo, fokuslah pado hal positif. Ingek lah apo tujuan kalian untuak kuliah di lua nagari. Jan malah fokus kapado sesuatu nan hilang. Nan katigo, pahami tujuan akademis. Pahami sistem akademik nan babeda jo kampus nan dulu. Nan ka ampek, jan pernah mambandiangkan diri jo urang lain.",expository
4187,"James dan kawannyo pai liburan ka Pasisia Selatan. Saat itu, mereka mangemudi ka arah jalan nan salah. Padahal inyo mangiro itu adolah jalan pintas. Tanyato itu adolah jalan nan salah sampai mereka tasasek indak tau jalan baliak. Saat manyadari mereka tasasek di tampek nan langang mereka mamutuihan untuak manginap didalam oto. Namun satalah samalaman, oto nan inyo tumpangi rusak dek aia hujan nan dareh bana dan mambuek mesin oto manjadi rusak. Tasasek di tampek nan sulik jo aia dan makanan mambuek mereka haruih kalua untuak mancari makan. Tapi kejadian indak diduga pun tajadi, katiko James indak sangajo mamijak lubang dalam nan tatuik jo daun-daun sahinggo otomatis inyo masuak kadalam lubang tu. Hujan labek pun mangguyur daerah tu, James nan posisinyo alum diketahui dek kawannyo pun hanya manunggu bantuan. Pengalaman buruak ko sampai kapan pun indak talupoan samo laki-laki tu. ",narrative
5908,"Muhammad Yamin lahia pado tanggal 24 Agustus 1903 di Sawahlunto, Sumatera Barat. Yamin marupokan pahlawan nasional, budayawan, dan aktivis hukum nan terkenal di Indonesia. M. Yamin tamasuak pakar hukum sakaligus panyair nan tanamo angkatan pujangga baru. Karya-karya m. Yamin ditabikan dalam Jurnal Jong Sumatra. Baliau tamasuak kadalam palopor puisi modern. M. Yamin banyak manulih buku sajarah jo sastra nan banyak dikenal sarupo: Gajah Mada (1945), Sajarah Peperangan di Ponegoro, Tanah Malaka (1945), Tanah Air (1922), Indonesia Tumpah Darah (1928), Ken Arok dan Ken Dedes (1934), Revolusi Amerika (1951). M. Yamin maningga 17 Oktober 1962. Baliau maningga di Jakarta, dikubuakan di Talawi, Sawahlunto, Sumatra Barat.",descriptive
3365,"Wakatu ditanyo nio mamiliah perwakilan pamarintahan daerah dari partai apo. Kalau apak ambo pas pagi tu ditanyo dek amak ambo inyo nio mamiliah urang dari perwakilan partai Demokrat. Demokrat adolah sabuah partai politik di Indonesia, yang didirikan pado 9 september 2001 dan disahkan katiko 27 agustus 2003. Apak ambo ko labiah suko ka partai demokrat kareno mancaliak visi jo misinyo. Jadi ado visi inyo untuak masa depan yang labiah maju. Visinyo mawujudkan Indonesia manjadi magaro maju di abaik 21. Indonesia manjadi nagari yang kuaik di 2045, Indonesia manjadi Emerging Economy di tahun 2030. Kiro-kiro kecek apak ambo itulah nan inyo suko dari partai Demokrat.",narrative
7859,"danau toba marupokan salah satu danau tagadang nan ado di indonesia nan talatak di sumatera. danau toba ko mandapek predikat danau vulkanik tagadang didunia mamiliki lueh sakitar 1.130 kilometer persegi. salain manyuguahan pamandangan alam nan indah, danau toba dan pulau samosir mamiliki legenda nan sangaik terkenal lo. bardasarakan carito rakyat nan dipacayo masyarakat satampek, danau toba dulunyo adolah sabuah dataran kariang nan ditinggali saurang laki laki nan banamo toba. dan di caritoko toba manikah jo siluman ikan dan mampunyoi anak nan banamo samosir. paralu diketahui bahwa si toba ndak buliah malanggar janji dengan manyabuik si samosir ko anak dari siluman ikan, tapi si toba maingkari janjinyo tu sahinggo tabuek lah danau toba ko.",narrative
1664,"Manuruik pandangan ambo, urang nan tingga di desa tu punyo gaya hiduik nan sederhana. Selain itu, persaiangan antaro inyo samo inyo randah. Ndak ado nan talampau mangaja dunia bana dp. Apo lai biasonyo kalau urang nan hiduik di desa tu mato pancahariannyo ndak jauah-jauah dari petani, pedagang, dan sajenisnyo. Apo lo nan ka dikaja bana. Nan paliang penting dek urang tu bisa makan dan bisa hiduik dengan tanang. Ndak sarupo jo urang kota do. Persaingannyo sangaik tinggi. Dek sangkiang tinggi nyo urang kota ko bisa bapikia licik untuak bisa manjatuahan kawannyo. Pokoknyo beda bana lah gaya hiduik urang di desa jo di kota.",argumentative
1874,"Kawan ambo nyo sadang galau bana, manangih di kamar kos sajadi-jadinyo. Waktu ambo tanyo a yang mambuek inyo sampai mode tu, tanyato dek gara-gara cowok inyo manangih. Ambo nio maaliah an galau kawan ambo ko supayo indak berlaruik bana, yang ambo sarankan adolah awak harus pai liburan. Liburan tu alternatif untuak mananangkan pikiran apolai dari cowok galau tu jadi awak harus bisa banyak malakukan kegiatan lain lai supayo ndak taingek lai. Awalnyo kawan ambo ko ndak nio, tapi pas ambo kecek an kalau pas liburan ka bandung awak bisa batamu jo Iqbal Ramadhan nyo langsuang nio. Jadilah liburan tu bakasan untuak inyo, bisaloh mancaliak Iqbal yang sadang madoa konser. Ambo sarankan untuak kalian pai lah liburan kalau galau dek gara-gara putuih cinta siapo tau bakal batamu jo hal baru yang labiah manakjubkan lai.",persuasive
4677,"Seurang polisi atau aparat keamanan mereka mamiliki hak untuak menodongkan sanjato kapado pengganggu dengan babarapo ketentuan nan alah balaku. Peraturan nan diatur dalam perkapolri nomor 8 Tahun 2009 tentang implementasi prinsip dan standar hak asasi manusia dalam penyelenggaraan tugas Kepolisian Negara Republik Indonesia panggunoan sanjato api hanyo buliah digunoan jiko keadaan alah darurat atau sasaurang sadang dipertaruhkan. Panggunoan sanjato api dilakukan untuak malindungi nyawa manusia. Kaduo panggunoan sanjato api oleh Polisi buliah dilakukan untuak mencegah tajadinyo kejahatan atau menghentikan sasaurang nan sadang malakuan tindakan babahayo. Katigo ketentuan lain nan haruih dipenuhi yaitu penyerang alah malakuan perlawanan dengan malukoi anggota Polri atau masyarakat sacaro brutal sahinggo akibek nan dihasilkannyo menjadi parah. Kaampek, anggota Polri menodongkan sanjato api untuak mencegah pelaku kejahatan untuak melarikan diri sabagai ancaman bagi pelaku tasabuik.",expository
6057,"Pasawat tabang adolah salah satu angkutan umum andalah untuak manjangkau babagai wilayah yang relative jauh. Pasawat tabang mamungkinkan para panumpangnyo untuak mancapai lokasi yang jauah dalam waktu yang relative capek dibandiangan jo mode transportasi lainnyo. caro naik pesawat sabananyo indak ribet bana do, tapi caro masannyo yang agak ribet. Tapi untuak naik pesawat kini awak harus vaksin, baiak antar provinsi apalagi antar negara. Sabalum naik pasawat awak harus bali titek pesawat darima dan kama ka wak tuju. Pambalian tiket pasawat dapek manggunoan caro online atau offline. Salain itu untuak ma naiak pasawat awak harus mamiliki batasan barek barang yang wak baok, kalau taralu barek awak dikanaian biayo, salain itu kalau ado barang yang indak bisa, barang wak bakalan di tahan atau di sita.",descriptive
1629,"Salah satu ciri khas masyarakaik Indonesia nan sangaik terkenal adolah saliang ramah tamah terhadap urang lain apo lai terhadap para tetangga. Ndak hanyo sabagai masyarakaik Indonesia, sabagai umat muslim pun awak diperintahkan untuak saliang berhubuangan baik dengan para tetangga. Dalam Al-Qur'an dan sunnah pun manaruah paratian gadang tahadap hal iko. Tapi berdasarkan realita nan ambo caliak kini, kehidupan bertetangga antaro satu samo lainnyo ndak sa akrab dan sadakek dulu lai do. Apo lai bagi urang nan hiduik di perkotaan. Ndak ado pernah ambo tamuan di kota tetangga nan saliang babagi makanan ataupun tetangga nan saliang bakunjuang. Jangan kan itu lai, malah ado juo dari mereka nan ndak saliang kenal. Padohal rumah nyo basabalahan. ",argumentative
1202,"Ado sepupu ambo nan selalu di kecek-kecek an sabagai anak nan manjadi baban keluarga. Panek-panek se manyakolahan tinggi-tinggi tapi ndak ado karajo sampai kini. Ruponyo diam-diam nyo punyo usaho. Nyo seorang wirausahawan. Pas tau nyo ternyato alah punyo restoran kami pun sakaluarga pai ka restorannyo tu. Betapa takajuiknyo kami katiko mancaliak restorannyo. Ternyato restoran sepupu ambo tu alah sekelas restoran di kota-kota besar. Pas awak baru masuak restoran tu langsuang awak marasokan suasan sadang barado di japang. Desain interiornyo detail bana. Mulai dari suduik-suduik ruangannyo nan diagiah hiasan-hiasan bungo sakura, meja nyo nan randah dan kursi nan nyo ganti jo busa rancak persis sarupo tampek makan urang-urang japang nan acok awak liek di TV. Di tambah lo udaranyo sajuak bana sahinggo awak maraso sangaik nyaman dalam restorannyo tu.",descriptive
1678,"Caro aborsi ko ado 2, yaitu abortus artificial therapicus yaitu tindakan aborsi nan dilakukuan dek dokter atas adonyo indikasi medis. Misalkan melakukan operasi kuret, mambarasiahan dan malebarkan rahim karano ado kejadian nan ndak diinginkan saat dalam maso kehamilan dan abortus provocatus criminalis nan dilakukan tanpa adonyo indikasi medis. Biasonyo disebabkan karano kehamilan nan ndak diinginkan seperti hamil di lua nikah. Kalau aborsi nan dilakukan sacaro medis akan ado efek samping nan akan dirasokan nan ungkin muncua setelah prosedur aborsi di lakukan, daintaronyo kram paruik, pendarahan dari vagina hingga 1-2 minggu, mual, diare, dan tubuah akan taraso litak, panek, sakik, dan raso pengen baistirahat.",descriptive
7658,"Babarapo dari mereka manyakini bahwa mangalompok an urang nan orientasinyo non-heteroseksual manimbuakan mitos bahwa manjadi gay/lesbian/bi manjadikan sasaurang babeda dari nan lain. Urang-urang samacam ko indak banyak taliek jikok diabandiangkan jo aktivis gay atau LGBT lain. Faksi ko sulik didpisahan dari urang-urang heteroseksual, sahinggo umum bagi urang untuak mandugo bahwa sado LGBT mandukuang kabebasan dan visibilitas LGBT dalam masyarakat, tamasuak hak sasaurang untuak hiduik babeda dari nan lain. Dalam buku ""Anti-Gay"" koleksi esai tahun 1996 nan disuntiang dek Mark Simpson konsep identitas ""ciek ukuran cocok untuak sado"" nan didasaran pado stereotip LGBT dikriktik karano manakankan karpibadian kaum LGBT. Hal ko manyuluik babagai reaksi.",persuasive
7864,"gunuang marapi marupokan gunuang barapi nan talatak di sumatera barat, indonesia. gunuang ko tagolong gunuang barapi nan paliang aktif di sumatera. talatak dalam kawasan administratif kabupaten agam dan kabupaten tanah data.  gunuang ko mamiliki katinggian 2.891 meter di ateh parmukoan lauik. gunuang barapi ko alah malatuih sabanyak 50 kali sajak akhir abad 18. manuruik legenda, gunuang ko adalah situs nan patamo kali dihuni dek urang minangkabau setelah kapa inyo mandarat di gunuang katiko gunuang ko masih sagadang talua dan dikaliliangi dek aia. ado sajumlah menhir atau batu kuburan tagak di wilayah nan baorientasi ka arah gunuang, nan manunjuakan makan budayanyo.",expository
7099,"Tanggalam adolah gangguan pado sistem panapasan akibek badan tarandam sabagian atau saluruahnyo di dalam aia. Kondisi ko dapek mangakibek an kamatia, tarutamo pado bayi jo anak-anak. Arti lainnyo adolah kamatian nan disebabkan mati lameh (kakurangan angok) katiko cairan manghalangi kamampuan badan utnuak manyerap oksigen dari udaro hingoo manyebabkan asfiksia. Panyebab utamo dari kamatian adolah hipoksia jo asidosis nan mangakibek an jantuang baranti.  Nyaris tanggalam adolah kondisi batahan hiduik dari paristiwa tanggalam hinggo manyebabkan katidaksadaran atau paru-paru tarisi aia nan bisa mangakibek an komplikasi sakunder nan sarius, tamasuak kamatian satalah tajadinyo insiden. Urang tanggalam biasonyo akan malakuan garakan bantuak maraih sasuatu sacaro baulang-ulang dan bausaho untuak mamposisikan kapalonyo untuak manangadah jo muluik tabukak.",descriptive
2085,"Pagi ko ambo manyasa bana alah mambuek amak manangih karena ambo yang pamberang. Amak manjagoan ambo untuak bangun pagi dan mangawanan inyo ka pasa. Ambo malah indak nio dan mamberangan amak ambo. Kalau bisa maulang waktu ambo ndak nio mamberangan amak sahinggo mambuek inyo manangih. Padohal hari masih pagi tapi inyo alah ndak samangaik lai manjalani hari karena ambo yang mode tu manjawek pas amak mambangunan. Sabananyo indak susah untuak bangun pagi dan maikuik an apo nio amak ambo, tapi ndak tau setan dari ma dalam tubuh ambo yang mambuek ambo kesal dan mamberangan amak nan ambo sayang. Ambo langsuang maminta maaf ka amak waktu ambo sadar bana.",narrative
2810,"Roby kalau dirumah acok bana kanai berang dek amak jo apaknyo. Memang berang urang tuo nyo kareno ado alasan. Satiok nio kanai berang sabananyo roby alah sadar. Inyo juo katiko dari main bola misalnyo, alah tau beko sampai rumah kanai berang. Kareno baju kumuah dan pulang talambek. Satiok nio pulang roby ko takuik sabananyo pasti bajunyo yang kumuah mambuek amak berang. Walaupun bak itu roby adolah anak yang elok, inyo tau langkah yang harus dihadapi kalau urang tuonyo berang. Patamo diam se, jan ngeyel kalau dikecek an supayo indak panjang, kaduo maminta maaf ka amak jo apak, katigo pas sampai rumah tanangan diri dan mangakui apo nan tajadi.",expository
5850,"Rambu rambu nan manjalehan kalau itu kamar mandi laki laki atau kamar mandi padusi memang harus bana bana diparatian walaupun awak dalam kondisi tagaksan atau tagageh gageh. Karano pakaro indak mamparatian tando nan ado di kamar mandi ko bisa jadi maninggaan atau manyababkan tajadi hal nan indak indak, misalkan awak padusi dek indak mamaratian tando tando nan ado di lua kamar mandi indak sangajo kironyo masuak kadalam kamar mandi laki laki, katiko masuak kironyo ado urang didalam, mako apo nan partamo kali tapikia dek laki laki nan ado didalam? ""pancibuak laki laki"", awak akan dituduah indak sopan dek karano masuak katampek nan indak saharusnyo",expository
3324,"Alah tabangun masajik sajak duo minggu yang lalu di Desa tampek tinggal Rima. Masajik itu dibangun bukan kareno bangunan baru bana. Awalnyo itu memang sabuah surau ketek nan dipakai dulu dek anak-anak daerah siko. Amak ambo mangecek itu alah ado dari zaman nenek inyo, cuman indak dikembangkan kareno biaya pambangunannyo. Surau ketek itu tampek urang zaman dulu mangaji di malam hari. Alun manjadi tampek sholat yang bisa dipakai dek sadoalah urang kini. Kalau kini alah manjadi fasilitas umum dek urang muslim dari warga siko dan urang lua desa. Siapo se kini bisa mamanfaaik an masajik untuak baribadah. Masajik ko dibangun dengan sajaroh nan tajadi pado masu dulu.",narrative
5410,"Mata pelajaran olahraga disekolah ndak hanyo diadokan untuak mambuek anak bagerak, sehat, atau bakaringek sajo. Tapi ado hal positif lain nan didapekan anak katiko serius dalam belajar pendidikan olahraga. Nan partamo bisa malatiah kamampuan sosialisasi anak, karano pendidikan jasmani olahraga biasonyo dilakuan sacaro akalompok, sahinggo dapek maningkekan sosialisasi dan karajo samo anak. Anak dapek beinteraksi ka sasamo kawannyo dan saliang batukar pikiran untuak maatur strategi baa caro bisa manang. Kaduo, mambina sikap anak. Sikap nan diajan dalam pendidikan olahraga yaitu kedisiplinan, kejujuran, sportivitas dan juo babuek adil. Dan nan tarakhir mangenal potensi anak, karano katiko bagerak anak akan mengenak potensi dirinyo untuak marangsang patumbuahan intelektual dan interaksi sosialnyo.",expository
3318,"Rumah manjadi hal nan utamo harus ado bagi urang. Kareno dengan rumah awak bisa bataduah dan malakuan aktivitas rumah tanggo lainnyo. Leni sebagai ibu dari 3 anak, maraso bana baa usaho inyo jo suaminyo mambangun rumah tanggo sampai kini alah gaek. Tampek tingga leni ko adolah tampek tingga nan basajaroh bagi inyo. Kini leni alah manjadi urang yang sukses dalam manggapai hasil nan inyo buek katiko bajualan dan mamasak dari rumah ko. Manuruik leni rumah inyo ko sabagai tampek inyo pulang. Kareno katiko inyo pai jualan dan panek, pulang ka rumah. Rumah sebagai tampek nan paliang nyaman dan aman bagi inyo jo anak-anaknyo walau dulu alun sasukses kini.",argumentative
3665,"Dulu mancaliak cuman di layar tv se, kini ambo sabana mancaliak langsuang panda. Tanyato panda memang menggemaskan bana, raso nio ambo pacik. Wakatu itu untuak patamo kali ambo mancaliak panda di hari libur sakolah. Ambo pai sakeluargo dari pagi hari barangkek dari rumah ka bogor. Panda di indonesia ado di taman safari indonesia di cisarua, bogor. Memang panda ko saketek di indonesia kareno bukan habitatnyo bana, kalau di bogor kan sajuak. Habitat panda sabananyo ado di tiongkok, di tampek yang sajuak dan banyak bambu. Panda ko tamasuak hewan yang tarancam punah dan harus dilestarikan dan dijago. Paralu perhatian khusus juo untuak panda, supayo indak punah. ",narrative
928,Kalau nio bali laptop bedaan untuak karajo dan untuak main game. Jadi ndak tacampua-campua antaro karajo jo hobi. Jan mode adiak ambo nan tiok sabanta mamelok an laptop dek gara-gara acok rusak. Alah jaleh laptop nan nyo punyo tu ndak takao untuak dipakai main game masih nyo pasoan juo. Tangka bana dikecek an. Kalau kalian ndak nio sarupo adiak ambo mako dangaan lah pasan ambo ko yo. Supayo laptop kalian tu bisa awet dan tahan lamo. Kalau alun cukuik pitih untuak bali laptop nan bisa main game barek-barek jan dipason. Harap basaba. Main se game ringan-ringan lu malakik kepeang takumpua. Namonyo se iduik ma lo sado ka dapek.,persuasive
4078,"Digantinyo Ujian Nasional jo penilaian dari sisi kognitif dan memori manimbulan banyak respon positif dari masyarakat. Penerapan dari metode iko manjadikan karakter siswa talabiah tabantuk sasuai jo nan inyo kuasai sahinggo dalam menghadapi proses pembelajaran siswa indak tatakan atas tuntutan nan mengharuskan menguasai sado mata pelajaran di sakola. Penerapan metode penilaian nan beragam iko mambuek banyak banyak siswa untuak labiah fokus tahadok bakat, minat serta adabnyo. Dan dalam penilaian iko pun tantu siswa diharuskan untuak labiah bausaho sacaro maksimal sahinggo hasil nan didapek mamuaskan. Jadi, siswa nan kini sadang nan mampasiapan kelulusan dapek mamperbaiki sistem baraja jo prilakunyo di sakola.",persuasive
7020,"Salain dampak postif tantu ado pulo danmpak negatif nan ditimbua an gegara panggunoan ponsel. Biasonyo dapek taliek dari panggunoan ponsel pado anak-anak. Panggunoan smartphone dari dini kapado anak kalau bisa dapek didhindari. Salah satu alasannyo adolah kacanduan dan tidak mengembangkan tumbuah kambang motorik anak, karno hanyo mancaliak smartphone tanpa malakuan apo-apoan. Kadang anak-anak sakiang kancanduannyo mambuek sifek pamberang dan mada manjadi jadi karano indak adonyo pengawasan nan ketat dari urang tuo. Di ponsel kini ado fitur untuak anak nan bisa urang ruo pakao untuak pamakaian anak supayo indak kacanduan gegara ponsel serato internet. Pembatasan konten yang diliek dari internt bisa ditindak kareh dek urang tuo.",expository
2706,"RPA atau jaleh nyo adolah Robotic Process Automation iko adolah teknologi yang tepakai dek manusia kini. Robotic process automation ko adolah sabuah teknologi parangkek lunak dengan sistem digital untuak malakuan tugas jo proses bisnis baulang dan sederhana yang biasonyo tindakan tasabuik dilakuan jo manusio. Kalau kini banyak robot bantuak iko di lua nagari misal di china atau jepang. Ciri-ciri dari robot iko adolah robot ko maniru tindakan manusio, RPA mangoperasikan aplikasi apa pun jo antar muko pangguno, robot ko bisa mangolah data, robot ko bisa bakarajo sacaro taruih manaruih, robot ko memiliki akurasi tinggi. Bisa juo dicaliak dalam kahiduik an awak sahari-hari robot ko yaitu proses transaksi pambayaran di jalan tol jo parkiran.",descriptive
1483,Alah jadi rahasio umum kalau ambo adolah ratu pangantuik sa kampus. Tapi ambo ndak pernah malu di sabuik itu karano walaupun ambo acok takantuik ndak pernah sakali pun kantuik ambo ko babaun. Mungkin dek karano ambo sombong tu tuhan manunjuak an kuaso nyo pado ambo. Di muko mintuo ambo ndak sangajo kantuik ko talapeh. Malu bana rasonyo. Ditambah lo kantuik ambo nan ndak biaso-biasonyo baun pas saat itu baun bana. Lah mirip jo baun talua busuak. Anyia. Pokoknyo batambah-tambah bana raso malu ambo saat itu. Kok di caliak muko ambo waktu itu pasti lah merah padam dek ndak takao manahan malu. ,descriptive
941,"Masin cuci dari jaman ka jaman makin canggih. Kalau masin cuci zaman dulu untuak pangariangannyo cuma takao di level 90 persen, sedangkan kini alah ado masin cuci nan takao mangariangan baju di level 99 persen. Bisa dikecek an ndak paralu manjamua di bawah paneh matohari lai do. Selain itu jenis masin cuci kini pun alah banyak modenyo. Fitur-fitur nan disajikan pun labiah banyak. Kalau untuak desainnyo alah pasti makin elegan dan mewah-mewah. Apolai nan model-model terbaru kini. Alah layar santuah se sadonyo. Tapi emang sasuai lo lah dengan haragonyo. Makin banyak dan beragam fitur masin cuci mako makin tinggi lo haragonyo. ",narrative
2342,"Kalian pasti pernah mandanga kalau bapikia positif bisa mambuek awak labiah sihaik karena bisa mangalola stres. Tika dulunyo mahasiswa yang satiok diagiah tugas ataupun katiko ado masalah pasti inyo baok stres. Dulu inyo acok lo bapikia negatif terhadap apo nan tajadi di kahidupannyo. Padohal pikiran awak ko bapangaruh juo untuak kesehatan awak. Tika pernah jo divonis punyo gangguan saraf otak, wakatu itu nyo takajuik bana. Kini inyo alah tau baa manjadi urang nan positif. Patamo bicara jo diri awak surang kalau awak bisa, kaduo ambiak sisi elok apo nan tajadi ka awak, katigo maubah mindset negatif dan berteman jo urang yang positif, indak lupo juo baolahraga.",expository
807,"Olahraga favorit ambo dari ketek adolah baranang. Bagi kalian nan nio baraja baranang ado tahapan-tahapan nan harus kalian lakukan supayo bisa baranang. Nan pertamo lakukan pengenalan aia. Setelah itu barulah diaja an caro barangok dalam aia. Abis tu, baru mulai latihan mangapuang. Kok alah bisa mangapuang baru lanjuik ka latihan manggarik an kaki dalam aia. Kalau alah bisa lo mako lanjuik ka tahapan malatiah tangan jo langan. kalau sadonyo alah bisa barulah tahapan terakhir dengan mampelajari posisi tubuah di saat akan maluncua ka kolam ranang. Kurang labiah itulah tahapan nan harus kalian pelajari kalau nio pandai baranang. Semangat mancubo sanak.",expository
1137,"Samanjak kejadian Tsunami Aceh tahun 2004, makin banyak  daerah nan melakukan antisipasi untuak bencana ko karano bencana ko begitu ditakuti dek urang banyak. Mulai dari nan mambuek dam di bibia-bibia pantai dan mananam sinyal potensi tsuami di dalam lauik. Bahubuangan jo tsunami, kini alah ado sinyal barupo sirine pemberitahuan akan tajadinyo tsunami nan dikirimkan kapado penduduk di zona merah. Mako dari itu, ado hal nan paralu awak lakukan kalau sirine tando tsunami babunyi setelah gampo tajadi. Nan pertamo, hindari daerah bibia pantai. Nan kaduo, hantikan sado aktivitas dan usahokan cari tampek nan tingggi sarupo gedung-gedung tinggi dan lain-lain. Nan katigo, kalau masih mamungkinkan pai lah menuju daerah dengan status zona hijau. Begitulah beberapa caro nan bisa awak lakukan apobilo ado pemberitahuan dini akan terjadinyo tsunami.",expository
2588,"Mia tamasuak urang yang acok push up untuak mambantuak otoik lengan jo paruik. Satiok push up memang agak sakik rasonyo, tapi lai ndak baa-baa do masih bantuak biaso se. Tibo-tibo se bahu ko sakik bana pas malakuan push up jo intensitas yang agak tinggi. Wakatu nio maubah posisi, bantuak ambo ko kayak urang yang kanai timpo baban barek dibelakang ko, tangan kaku, bahu ngilu dan sakik bana. Itulah mungkin dek gara-gara mia talalu panek malakuan push, lamo bana dan intensitas aktivitas push up nyo ditingkek an sacaro mandadak tantulah sakik jadinyo. Akhirnyo mia harus marileks an bahu untuak samantaro dan indak malakuan push up untuak babarapo hari.",descriptive
2874,"Amak jo apak ambo mangecek an nio pai ka rumah sakik tampek saudara jauah kami di rawat. Pado malam hari lo tu, dan pai nyo baduo se kareno mendadak dan mamakai honda indak jo oto. Kecek amak ambo tingga dulu sabanta dirumah, indak lamo beko pulang amak ka rumah. Jaleh ambo takuik surang, ambo iyoan se kecek amak ambo ko soalnyo mendadak se saudara jauah kami sakik parah, jadi amak jo apak tagageh bana pai malam. Ambo alah bausaho untuak batanang sabananyo, tapi indak lamo tu indak tahan lai kareno lamo bana urang tuo ambo pulang. Takuik bana, indak bisa lalok ambo do. Pintu alah bakunci sadonyo, tapi masiah se takuik katiko mandanga suaro-suaro.",narrative
5327,"Namo den nayara kania bia, biaso dipanggia naya atau bia. Aden kini alah masuak sakolah SMP atau sakola manangah partamo di daerah tampek tingga den. Jarak sakolanyo indak tarlalu dakek tapi indak jauah pulo. Karano itu den kasakola bajalan kaki. Aden suko bajalan karano itu sehat. Dari ketek amak salalu maajaan untuak iduik sehat, tamasuak olahraga jo manjago pola makan. Samajak dari ketek amak alah maajaan untuak suko makan sayua jo buah karano punyo banyak manfaat. Jadi katiko kawan kawan den katiko ketek banyak nan indak suko sayua jo buah aden malah suko. Den suko makan sayua jo buah sampai kini, bahkan kasakola den baok camlan barupo buah nan alah dipotong potong dek amak. Buahnyo bamacam ado apel, limau, anggur dll. Buah ko di masuakan ka dalam kotak maken dan den baok kasakola. Kadang den mambao jus sayua pulo untuak minuman den katiko di sakola.",narrative
8435,"Di Korea Selatan budayo upacaro pemakaman merupakan salah satu upacaro nan paliang penting. Wakatu pangubuan dan manjanguak jenazah dilakuan salamo 7 hari tapi kini acoknyo dilakuan cukuik 3 hari dan kaluarga nan ditinggaan saharusnyo tatap bakabuang salamo 3 tahun. Jaman dahulu, kalau istri nan ditingga maningga suaminyo akan mambangun pondok ketek dakek pamakaman suaminyo dan tingga disinan salamo 3 tahun. Sanak-sanak nan nio manjanguak biasonyo tibo langsuang ka rumah duko tanpa harus diundang. Keluarga nan dakek biasonyo akan tingga di rumah duko salamo 3 hari panuah atau salamo wakatu manjanguak. Upacaro kamatian tu manjadi ranuangan untuak keluarga, sanak, jo kawan nan ditinggaan.",expository
1046,"Takana bana ba a perasaan saat amak jo abak maningga an ambo surang di rumah karano harus pai pulang kampuang dek gara-gara ado salah seorang dari keluarga ambo maningga dunia, yaitu adiak dari abak ambo. Awalnyo biaso-biaso se perasaan ambo, cuma lah lapeh maghrib bulu kuduak ambo ko tagak sadonyo, mode ado urang nan sadang mancaliak ka arah ambo dari arah dapua, cuma pas ambo caliak ndak ado sia-sia. Untuak mailangan raso takuik ko ambo bae pai ka kamar, abis tu ambo ambiak Al-Qur'an, dan ambo baco saat itu juo dalam kamar. Setelah ambo baco Al-Qur'an ambo iduik an musik urang mangaji-ngaji dari dalam hp. Alhamdulillaah hati jadi labiah tanang.",expository
734,"Dalam pergaulan sehari hari yang namonyo bakawan pasti ado bagarah dan bersenda gurau. Namun ndak jarang kadang kadang kawan ko bagarahnyo keterlaluan sampai manokok terlalu kareh sahinggo kito nan ditokok maraso kasakitan. Namonyo manusia pasti katiko badan nyo maraso tasakiti reflek untuak mambaleh, antah itu mambaleh jo tokok lambek atau dengan tanago yang samo karehnyo jo tanago nan di kaluaan kawan tadi. Kadang bagi nan ndak manarimo namuah bacakak dek garah garah itu. Berang ka kawan nan manokok wak dengan keterlaluan. Tapi manuruik ambo wajar se tu nyo. Itu lo bantuak pertahanan diri supayo ndak lanteh angan kawan ko manokok nokok ",argumentative
579,"Awak sebagai masyarakaik Indonesia harus bangga jo budaya nan awak punyo. Mulai dari bahasa daerah, alat musik daerah, makanan khas daerah, dan tarian daerah. Jan budaya lua juo nan dibangga-banggakan sahinggo maninggakan budaya daerah nan awak punyo. Memang kini ndak bisa dipungkiri kalau awak alah gampang ma akses apo se nan awak inginkan. Dengan mudahnyo kini awak bisa ma akses kebudayaan-kebudayaan urang lua. Tapi kalau bukan awak nan mambangkik an budaya khas Indonesia sia lo lai. Katiko awak ndak melestraikan budaya awak surang ba alo budaya awak akan dikenal sampai ka mancanegara. Jadi, mulai dari kini marilah cintoi budaya-budaya nan ado di Indonesia.",persuasive
6740,Semarang adolah kota nan marupokan ibukota dari Provinsi Jawa Tangah. Sajarah Kota Semarang barawal pado abad ka 8 Masehi. Dulunyo Semarang marupokan kota pasisia nan banamo Pragota. Pragota masuak ka dalam bagian dari karajaan Mataram Kuno. Pado Maso itu daerah iko marupokan palabuahan nan di mukonyo tadapek gugusan pulau-pulau ketek. Gugusan-gugusan tersebut kamudian manyatu mambantuak daratan karano adonyo endapan nan masih tajadi hinggo kini. Kota iko disahkan sabagai Semarang satingkek jo kabupaten pado tanggal 2 Mei 1547. Kamudian pado tahun 1906 malalui stanblat nomor 120 tahun 1906 dibantuaklah pamarintahan kota gadang nan dikapaloi dek saurang walikota sistem pamarintahan itu kamudian dipacik dek urang-urang Balando sampai akhianyo datang kaduduakan Japang. ,expository
995,"Ado nan baru dari Instagram. Dulu GIF hanyo bisa dikirim katiko awak mambaleh story (carito) dan katiko saliang babaleh komen di pasan pribadi Instagram. Tapi kini awak lah bisa lo mangirimkan GIF di postingan foto atau video wak di Feed Instagram. Manuruik ambo, iko adolah sesuatu nan sangaik baguno bagi urang-urang sarupo nan suko mangirim banyak GIF ka urang karano katiko mambaleh komen urang ndak pakai GIF tu rasonyo ado nan kurang. Raso-raso ndak heboh dan kaku se ambo mambaleh komen urang tu. Babeda kok ado GIF nyo, gambar nyo bagarik, sahinggo labiah ta ekspresikan apo nan nio ambo sampaikan.",argumentative
676,Kalian sabagai urang tuo pasti cameh katiko anak kalian alah mulai bapacar-pacaran. Apolai kini banyak urang tuo nan stres karano tibo-tibo diagiah cucu takajuik dek anaknyo nan masih basakolah. Contohnyo se tetangga ambo nan anaknyo tibo-tibo alah hamil gadang padohal alun tamat kuliah. Untuak itu ado caro-caro nan sabananyo bisa awak lakukan untuak mahindari anak dari pergaulan bebas. Diantaronyo adolah jan biakan anak tu maraso kesepian. Awak sabagai urang tuo harus maisi hari-hari anak dengan kebersamaan supayo anak ndak mancari kebahagiaan lain di lua. Dengan caro demikian mako anak pasti ndak akan nio mambuek keluarganyo sadiah karano kasadiahan keluarga adolah kasadiahannyo sendiri.,expository
939,"Kalau nio bali TV jan TV LCD. Ketinggalan jaman. Bali TV mode terbaru lai. Kalau ndak smart TV, android TV, atau nan terbaru kini ado lo namonyo google TV. Bia kalian bisa akses youtube, we tv, prime video, dan netflix hanyo dari TV kalian. Jadi manonton labiah sero karano layarnyo labiah gadang dari pado layar hp. Selain itu, jan bali TV nan kualitas gambarnyo masih HD. Kini kualitas gambar TV urang alah 4k atau 8k. Dek sangkiang janiah gambarnyo pori-pori artis dalam TV tu bisa nampak dek awak. Mantap bana pokoknyo. Sarancaknyo kok kalian emang ado kepeang balabiah ndak ado salahnyo mambali barang nan agak badaso karano kan ka dipakai lamo.",persuasive
5307,"Onde-onde adolah makanen nan bontuk nyo bulek. Onde-onde ko biasonyo bawarna hijau. Baagih karambia di luanyo. Nyo tabuek dari topung boreh bacompua jo topung sipuluik. Diisi gulo tobu di dalam nyo. Raso nyo manih, bilo digigik taraso lengket salayang. Mangkonyo ijau, biasonyo urang pakai aia panden bacampuaan ka adonan topung. Onde-onde ko bamacam-macam ukurannyo. Ado nan kenek ado nan godang. Kalau kini ko, ado juo yang mambuek onde-onde warna lain. Sarupo ungu, nan biasonyo dicampua jo ubi ungu. Ado juo mamakei warna lain, nan biasonyo mamakei pawarna nan bisa diboli di kodei. Karambol untuk luanyo, nan bapakei biasonyo karambia tuho. Indak mudo indak lo masak bona",descriptive
5337,"Ado banyak janih seafood nan bisa diolah dan di jadian makanan sahari hari ataupun di jua untuak mato pancarian. Salah satu janih seafood nan laku dan banyak paminatnyo adolah lobster. Lobster ko tamasuak janih udang-udangan nan mampunyoi cangkang nan kareh. Lobter ko bisa dimakan jo caro maabuih, di kukuih, dimakan jadi idangan utamo, di buek jadi isian sandwich, di panggang dan banyak caro lainnyo. Lobster ko punyo banyak kanduangan vitamn di dalamnyo tamasuak vitamin E, B12, magnesium, tembago, selenium, dan ado saketek asam lamak omega-3. Untuak umaik muslim jan takuik karano lobter ko halal dimakan. Harago lobster ko bamacam, tagantuang janihnyo. Ato rato bakisa dari Rp9000 sampai Rp1,5 juta per kilogamnyo.",descriptive
7723,"2) Euthanasia Pasif. Dalam hal ko tanago medis indak sacaro langsuang batindak dalam mangakhiri nyawo pasien, malainkan hanyo mabiakan indak mandapek an parawatan. Contohnyo mancabuik paralatan medis nan manunjang kahidupan pasien atau indak malakukan upayo mamparpanjang hiduik bantuak resusitasi jantuang. Tujuannyo bia pasien akan maningga karano panyakik nan didarito. 3) Euthanasia volunteer. Iko adolah suntik mati nan dilakuan ateh parmintaan pasien sacaro sadar. Dalam hal ko, pasien sapanuahnyo mangatahui kondisi panyakiknyo, sarato mayadari manfaat dan resiko takaik pilihan pangubek an. Parmintaan untuak mangakhiri nyao dilakukan ateh kainginan surang tanpa paksaan dari pihak manopun. 4) Euthanasia non-volunteer. kondisi ko tajadi katiko pasien barado dalam kondisi indak sadar atau indak mampu untuak mambuek pilihan antaro hiduik atau mati.",descriptive
5540,"Kasus tabrak lari adolah tindak pidana kajahatan yang diatur dalam pasal 312 UU No. 22 tahun 2009 tantang Lalu lintas jo angkutan jalan. Palaku dapek diancam 3 tahun panjaro jo denda Rp 75 juta. Sajalan samo pakatoan budiyanto (Kasubdit Gakkum Ditlantas Polda Metro Jaya AKBP) Tabrak lari itu adolah kasus pidana. Dalam undang-undang, masyrakat yang maliek harus andil mambarikan katarangan. Salain dari undang-undang, sacara agama, itu bagian dari ibadah karano bararti untuak korban tabrak lari. Tapi sangaik disayangkan, badasarkan data, masyarakat jo pamakai jalan yang barado dakat jo kasus tabrak lari tasabuik kurang responsif apobilo harus dijadian saksi, yang akan mambarikan katarangan pado panyidik. Padahal hal iko sangaik mambantu proses pangungkapan kasus tabrak lari.",persuasive
8556,"Kitab suci umat Katolik adolah Alkitab. Alkitab ko terdiri dari Perjanjian Lamo dan Perjanjian Baru. Perjanjian lamo adolah kumpulan kitab-kitab nan ditulih oleh urang-urang Yahudi sabalun Yesus Kristus lahir, sadangkan Perjanjian Baru adolah kumpulan kitab nan ditulih oleh para pangikuik Yesus satalah Inyo lahia. Perjajnjian Lamo terdiri dari 39 kitab dan Perjanjian Baru terdiri dari 27 kitab. Kitab nan ado di Perjanjian lamo yaitu kitab Taurat (5 kitab), kitab Nabi (21 kitab), dan kitab Keturunan (13 kitab). Perjanjian Baru terdiri dari kitab Injil (4 kitab), kitab Surat (21 surat), dan kitab Wahyu (1 kitab). Alkitab isinyo mengenai kehidupan, ajaran, dan peristiwa-peristiwa penting dalam hiduik Yesus Kristus.",descriptive
957,"Kini kalau awak nio ambiak foto ndak paralu minta ambiak an ka urang soalnyo kini di kamera alah ado fitur timer. Jadi dengan fitur ko awak ndak paralu urang lain untuak bisa mengabadikan momen awak jo kawan-kawan maupun keluarga. Tapi fitur ko ndak bisa langsuang digunokan. Harus awak atur talabiah dulu. Caro untuak maaturnyo ndak payah kok. Kalau maatur timer di hp kalian tingga cari se gambar mode jam di kameranyo. Abis tu kalian tingga takan dan akan kalua piliahan wakatu nyo. Ado yang 3 datiak, 5 datiak, atau 10 datiak. Kalau kalian alah piliah kalian tingga pencet se tombol maambiak foto. Sacaro otomatis foto akan ta ambiah sasuai jo wkatu nan alah kalian tantuan tadi.",expository
5734,"Dalam pelajaran fisika ado materi nan mambahas tentanng listrik statis. Listrik statis adolah listrik nan papindahan arusnya tabateh, sahinggo sifatnyo sementaro, diam, dan lamah. Praktek nan bisa dilakuan untuak mancaliak adonyo listrik statis adolah dengan caro nan partamo manggosokan panggaris ka rambuik nan kariang, siap tu dakekan panggaris ka karate nan alah dicabiak-cabiak, sahinggo karate tu akan tabaok tatarik kateh karano panggaris tadi. Kaduo bisa juo dengan balon nan bisa lakek ka dindiang sasudah digosokan ka rambuik nan kariang, atau bulu dibadan samacam bulu tangan nan tatarik katiko didakekan samo setrika angek. Dalam kahidupan listrik statis bisa dicaliak dari patui nan ditimbulkan dari awan dilangik.",descriptive
6885,"Manuruik ambo malegalkan bunuah diri dengan bantuan adolah salah satu hal nan indak paralu untuak dilakukan. Ado banyak hal nan mandasari pandapek ambo itu. Salah satunyo adolah karano banyaknyo urang nan indak satuju bunuah diri dengan bantuan atau labiah dikenal dengan assisted suicide iko dilakukan. Banyaknyo urang nan kontra tarhadap bunuah diri dengan bantuan karano kagiatan iko dianggap sabagai salah satu kagiatan nan babahayo. Salain itu, kagiatan iko pun dianggap sabagai kagiatan nan malanggar hak asasi manusia. Hal iko disababkan karano kagiatan iko batujuan untuak mangakhiri hiduik seseorang dengan sangajo. Jadi, manuruik ambo dengan kitomalegalkan kagiatan iko, samo sajo kito malanggar hak asasi manusia.",argumentative
3385,"Kalau tadi mangecek politik otoriter, di rabu bisuak nyo guru manjalehan lai tentang Politik Demokrasi. Jadi politik demokrasi nan ambo ingek ko adolah politik atau pamarintahan yang dima memakai rakyat juo untuak manerapkan sesuatu. Dalam artian rakyat ko ikuik andil dalam mamiliha wakil rakyat dan basikap adil. Pado sistem politik demokrasi dapek diartian bahwa demokrasi adolah bantuak pemerintahan yang diorganisasikan berdasarkan prinsip-prinsip persamoan politik, kedaulatan rakyat, konsultasi kapado rakyat dan pemerintahan yang mayoritas. Tantu kalau dibandingan jo politik otoriter labiah elok politik demokrasi ko. Kalau nan ambo ingek bana adolah demokrasi tu pado dasarnyo adolah kekuasaan dari rakyat, oleh rakyat jo untuak rakyat.",narrative
2987,"Tagantuang piliahan sabananyo ado nan urang mambali barang murah kareno sasuai jo pitih inyo dan ado jo urang nan nio skincare maha kareno dianggap labiah aman. Cubo yo ambo mareview skincare maha nan ambo pakai. Teksturnyo kental, warno cream nyo putiah, indak babaun, pas dipacik indak taraso lengket dan katiko dipakai ka muko rasonyo ringan bana. Bantuak itulah kiro-kiro yang bisa ambo deskripsian mengenai skincare maha nan ambo pakai. Mungkin bagi sabagian urang iko maha yang biaso tapi kalau ambo iko tamasuak maha kareno ambo masiah kantong anak sakolahan. Lai jo cocok jo ambo karena skincare ko malembabkan wajah dan barasiah dek nyo.",descriptive
2555,"Pado hari salaso di sakolah ado latihan Badminton bantuak biasonyo. Memang satiok hari salaso adolah jadwalnyo ekskul badminton. Anak-anak yang ikuik ekskul pasti alah bakumpua di hari salaso untuak latihan. ambo tamasuak urang yang maikuik an ekskul badminto, kareno salain ambo sanang banyak juo manfaaiknyo. Ambo bisa baolahraga tanpa tababani kareno ambo sanang bamain badminto. Biasonyo se kalau ambo sadang latihan lamo dan bisa mambaka kalori sakitar kurang labiah 400 kalori. Pambakaran kalori ko dapek maningkek an metabolisme yang siap tu mambantu manurunan barek badan. Manfaaik lainyo yang ambo rasoan katiko acok bamain badminton adolah bisa maningkekan fleksibelitas tubuh ambo.",narrative
643,"Pengalaman ditingga dek pesawat adolah pengalaman nan paliang ndak bisa ambo lupokan dalam hiduik. Waktu itu ambo alah barado di ruang tunggu pesawat. Dek penerbangan masih lamo sekitar 3 jam an lai, mako ambo santai-santai mandanga musik di ruang tunggu sambia mamakai headset. Dek lagu nan di danga ko lagu nan sendu-sendu ruponyo mambuek mato ko mangantuak. Takalok lah saat itu. Pas jago ndak tangguang tasirok darah katiko mancaliak penerbangan ambo alah hilang dari layar penerbangan. Penerbangan salanjuiknyo bukan penerbangan ambo. Katiko caliak jam ternyato memang alah lewat jam penerbangan ambo. Alangkah takajuiknyo katiko batanyo ka petugas dan petugas mambenarkan kalau pesawat nan akan ambo tumpangi alah take off beberapa minik nan lalu. Dengan barek hati tapaso lah ambo ikuik penerbangan satelahnyo.",descriptive
2180,"Alquran adolah wahyu Allah SWT yang diturunan kapado Nabi Muhammad SAW melalui malaikat jibril sebagai pantunjuak bagi umaik manusio. Al-quran adolah kalam Allah yang sampurno, yang mamuek semuo kitab-kitab samawi yang diturunan kapado rasul sabalum Nabi Muhammad. Didalam alquran sagalo hal tentang muko bumi ko ado didalamnyo, yang mancaritoan satiok kejadian. Manuruik ambo batua adonyo panjalehan tentang kitab-kitab yang ado sabalumnyo hanyo diparuntuakkan kapado nabi-nabi tatantu dan kitab-kitab itu hanyo untuak umaik nabi tasabuik dan kitab-kitab tasabuik alun sampurno sampai diturunkannyo Alquran sebagai panyampurnaan kitab sabalumnyo. Al-quran juo adolah sumber dari sagalo kebaikan yang akan mambaok kepada surga Allah. Alquran juo sebagai sumber manuntut ilmu.",argumentative
8407,"Kabahagiaan hari pernikahan itu ndak ditantuan dari sabara gadang pesta baralek, bara banyak nan diundang, dan baa dekorasi jo tampilan baralek wak. Hari pernikahan tu ancaknyo manjadi momen spesial bagi anak daro dan marapulai. Acara baralek labiah ancak kalau disasuaian jo kasanggupan dan baa keinginan dari kaduo mampelai. Kadang dek terlalu mandanga kato urang lain baralek manjadi beban untuak kaduo mempelai. Akan labiah sanang dan khidmat kalau baralek taraso labiah personal dan santai jo urang-urang nan emang nio kaduo mampelai undang. Karano kabanyakan baralek malah urang nan inyo tau sekedarnyo se. Jadi jan takuik mambuek baralek sasuai nan wak nio dan sanggupi.",persuasive
40,Patang ko viral PT. Es Teh Indonesia Makmur mansomasi netizen twitter @ghandoyy dek gara-gara unggahan twitternyo nan mangkritik salah satu produk Es Teh Indonesia yaitu varian Chizu Red Velvet. Keceknyo raso minuman ko manih bana mode maminum minuman nan diagiah gulo sabanyak 3 kg dan Es Teh Indonesia ko disumpahan bangkrut. Selain tu bamacam umpatan nyo kalua an lo dek si gandi ko di postingannyo untuak Es Teh Indonesia. Ambo pernah mancubo minuman ko dan memang manih bana rasonyo. Labiah manih daripado minuman-minuman manih nan pernah ado. Tapi yo caro si gandi ko nan salah mangritiknyo. Seakan-akan manggiriang opini urang banyak.,narrative
5065,"Satiok hari Jumat, ado kegiatan rutin yang diadoan SMA 1 SIjunjung pado pagi hari sabalum mamulai kegiatan pembelajaran. Kegiatan itu adolah kultum atau kuliah tujuh menit. Kegiatannyo dilakukan oleh siswa bagiliran satiok pakan pertingkek kelas pado jam 07.30 WIB. Satiok siswa diundi untuak melakukan kultum di hadapan sado guru dan siswa lainnyo, mako dari itu kasado siswa harus siap kalau-kalau tepiliah untuak maagiah kultum. Akan ado pernghargaan dan hadiah untuak siswa yang memberikan penampilan terbaik saat kultum ko. Kegiatan yang dilaksanakan satiolk hari Jumat iko adalah untuak membentuk karakter siswa dan pulo sebagai implementasi dari visi SMA Negeri 1 Sijunjung yaitu membentuk siswa yang beriman dan bertaqwa.",narrative
6138,"Body positivity iolah kaadaan dimano saorang individu mananamkan mindset atau pola pikia positif baso satiok urang tamasuak dirinyo surang layak mampunyoi pandangan nan positif tarhadap tubuahnyo surang, talapeh dari bagaimano society dan pandangan budayo atau tren tarhadap bantuak tubuah nan ideal. Namun pamaknaan body positivity indak hanyo sabateh itu, mananamkan body positivity dalam diri juo bararti jikalau kito mananamkan mindset dalam diri kito baso kito basyukur dan maraso rancak atau elok jo bantuak tubuah kito surang apo pun bantuak nyo maskipun akan adonyo tajadi parubahan nan akan muncua sacaro alamiah sarupo panuoan, kahamilan, atau parubahan lain nan disababkan dari parubahan gaya hiduik.",descriptive
1776,"Maya inyo ko baru tamaik kuliah kejuruan dan inyo baru mulai untuak mancari karajo. Indak lamo maya dapek panggilan untuak wawancara sebagai cook helper atau yang di sabuik pembantu dapua. Manunggu salamo 2 hari akhirnyo maya di nyatokan lulus manjadi pembantu dapur dan bisa mulai bakarajo. Senin, jam 9 pagi adolah hari patamo maya masuak karajo, inyo alah ditunggu koki senior di dapua. Hal yang patamo di ajaan jo atasan nyo tu memahami sadoalah bahan makanan dan teknik baa caro mamasaknyo. Untuang se maya alah pernah saketek baraja dan lai mangarati materi nyo kini tinggal praktek lai. Maya dikecekan jo koki senior alah pandai dan bisa untuak manjadi asisten koki.",narrative
6832,"Babarapo hari ka balakang masyarakat sadang banyak mambicarokan tantang wacana paraturan baru nan akan diterapkan di dalam dunia karajo. Paraturan itu mangatur tantang jumlah hari karajo para karyawan dalam saminggu. Nantinyo para karyawan akan karajo efektif 4 hari dalam saminggu. Salain itu para pakarajo pun akan mandapekkan jatah hari libur sabanyak 3 hari. Banyak pro dan kontra nan tajadi di masyarakat tantang wacana diterapkannyo paraturan iko. Namun, untuak mereka nan marupokan saurang bos parusahaan, paraturan iko dianggap akan sangaik manguntuangkan. Untuak para bos nan mampunyoi karyawan nan karajo dengan sistem shifting, paraturan iko akan mangurangi pangaluaran parusahaan terkait gaji karyawan.",argumentative
6276,"Pisang goreang sangaik mudah ditamukan di Indonesia. Bisa dikecekan pisang goreang adolah makanan khas nan hanyo bisa ditamukan di Indonesia. Mambuek pisang goreang pun sangaik gampang. Bahan-bahan nan diparalukan pun indak banyak dan bisa ditamukan di dakek tampek tingga kito. Karano mudahnyo mambuek goreang pisang dan mudahnyo manamukan bahan-bahannyo, kito bisa mambueknyo di rumah sacaro acok. Bahan-bahan nan diparalukan untuak mambuek pisang goreang adolah pisang, tapiang tarigu, dan saketek gulo. Langkah partamo untuak mambuek pisang goreang adolah mamotong pisang sasuai jo ukuran nan diinginkan. Kamudian buek adonan dari tapuang tarigu dan tambahkan saketek gulo. Salanjuiknyo masuakan pisang ka dalam adonan tapuang. Terakhir goreang pisang nan lah dibaluik jo tapuang. Goreang hinggo kacoklatan. Gampang kan mambuek pisang goreang? Jadi tunggu apolai? capek buek goreang pisang di rumah!",persuasive
7274,"Panalaran Venus mangitari matohari makin mampakuek teori heliosentris, yaitu bahwa mantohari adolah pusek alam semesta, bukan Bumi, nan sabalumnyo digagas oleh Nicholas Copernicus (1473-1543). Susunan heliosentris adolah matohari dikaliliangan dek Merkurius hinggo Saturnus. Teleskop Galileo taruih disampurnokan dek ilmuwan lain bantuak Christian Huygens nan manamukan Titan, satelit Saturnus, nan barado hampia 2 kali jarak orbit Bumi-Jupiter. Pakembangan teleskop juo diimbangi pulo jo pakembangan pahituangan gerak benda-benda langik dan hubungan satu jo nan lain malalui Johannes Kepler dengan Hukum Kepler. Puncaknyo Sir Isaac Newton dengan hukum gravitasi. Dengan duo teori pahituangan ikolah nan mamungkinkan pancarian dan pahituangan benda-benda langik salanjuiknyo. Pado tahun 1781, William Herschel manamukan Uranus.",argumentative
1042,"Untuak pertamo kalinyo ambo nampak setan setelah sekian lamo ambo ndak pernah picayo jo nan mode-mode tu. Ruponyo gaib tu memang ado. Salamo ko ambo selalu mambantah urang-urang nan mangaku pernah mancaliak hantu. Mungkin dek akhir-akhir ko ambo takabua sahinggo nyo pacaliak an wujuik nyo di tampek dan wakatu nan ndak ambo sangko-sangko. Sadang lamak-lamak makan sambia manonton TV di ruang tamu, dengan santainyo sesuatu nan sangaik mengerikan nan babantuak siampa, batubuah gadang, muko caia, mato merah, batariang, dan badan dipanuahi bulu sadang tagak di muko pintu rumah ambo nan lataknyo ndak jauah dari tampek ambo manonton. Nan paliang mambuek ambo sampai tapanca kajamban dalam sarawa adolah makhluk tu mancaliak ka ambo dengan tampang berang seakan-akan ado sesuatu nan ndak nyo suko dari ambo. Ambo hanyo bisa mamiciang kan mato sampai makhluk tu hilang surang.",descriptive
4777,"Lisa saat itu sadang mangunjungi rumah kawannyo nan barada di salah satu perkampuangan nan cukuik dipadati oleh penduduk.  namun katiko inyo melewati salah satu gang ado saekor anjing nan terus sajo manggonggong kapadonyo sahinggo mambuat bisa takut dan barlari ka arah nan barlawanan dari tampek tujuannyo.  karano hal itulah anjing tasabuik mangejar Lisa.  karano terus dikejar bisa manjerit maminta pertolongan kapado urang sakitar sambia  mangambil  barlari.  karano saat itu sapi jadi indak banyak urang nan barlalu-lalang sahinggo Lisa  masuak ka salah satu pekarangan rumah masyarakat untuak manyelamotkan dirinyo.  Lisa sangek panik karano anjing tasabuik terus sajo manggonggong di luar pagar dan barusaha untuak mamanjat pagar tasabuik.  melihat anjing itu terus sajo mangejarnyo Lisa mamutuskan untuak barteriak maminta pertolongan ka urang sakitar. 
",descriptive
549,"Sanjato tradisional harusnyo dipagunokan untuak sesuatu nan elok dan dengan caro nan batuah. Kok dapek sanjato tradisional ko bisa awak perlakukan sabagai barang antik karano banyak sejarah di baliak sanjato ko. Dulunyo para leluhur awak manggunokan sanjato ko sabagai perlawanan diri dari para penjajah. Tapi babeda dengan kenyataan nan awak caliak kini. Fungsi sanjato tradisional nan awalnyo untuak malinduangi diri kini banyak disalah gunokan dek urang. Ado nan mamakai untuak tawuran dan ado lo nan manggunokan sanjato tradisional ko sabagai properti untuak babuek syirik. Sangat disayangkan bana hal saroman ko tajadi. Mako dari itu, samo-samolah awak untuak maingek an urang-urang nan alah marusak fungsi dari sanjato tradisional ko untuak labiah sadar akan kegunaan dan fungsi nan sabananyo.",persuasive
7566,"Jenis metode pananaman hidroponik antaro lain, hydroponic Kultur Agregat, manggunoan media pasia, karikia, sakam padi, arang dan bahan-bahan nan alah distrerilan. Hydroponic Kultur Aia, teknik pananaman hidroponik nan ciek ko manggunoan larutan hara mikro dan makro. Dimano pananaman tanaman dialkuan jo pado sabuah media dan laruik an tasabuik dilatak an dibagain dasar. Tujuannyo yaitu bia aka tanaman dapek manyarap dan manyantuah larutan nan kayo akan nutrisi tasabuik. Hydroponic Nutrient Film Technique, dilakuan pado banda nan sampik dan panjang. Media tanmannyo pun anti karek. Salanjuiknyo banda akan diagiah nutrisi pado aianyo untuak diserap utmbuahan nan ditanam. Lamo-kalamoan akan muncua lapisan tipih nan disabuik film disakitar daerah aka tanaman. Fungsi film tasabuik yaitu sabagai makanan tanaman hirdroponik tasabuik. ",expository
4974,Andi saat itu barado di tampek umum di mano inyo baru pertama kali barado di daerah ini. Saat itu Andi sangek nio mambuang aia ketek dan mancari toilet terdekat. Inyo pun bartanyo ka salah ciek petugas kebersihan nan saat itu barado indak jauh dari tampek Andi saat ini. Mancaliak ado toilet umum Andi langsung bargegas tanpa mancaliak terlabiah dahulu  bahwa toilet tasabuik dipisah antara perempuan dan laki-laki. Namun saat inyo mamasuki toilet itu inyo mancaliak ado perempuan nan sadang barcermin sambil mamperbaiki riasannyo. Mancaliak itu perempuan nan ado dalam toilet langsung barteriak dan mambuek Andi panik dan langsung bargegas keluar. Saat itu Andi langsung manjauh dari toilet dan indak jadi untuak mambuang hajatnyo. Indak lama kemudian perempuan nan ado dalam toilet tadi keluar dan Andi manjelaskan bahwa inyo alah salah masuk toilet bukannyo barniat jahat. ,narrative
7774,"MeeNUM manyadioan franchise untuak nan baminat bukak usaho. Untuak haragonyo starting diharago 55 juta rupiah di paket tarandah. Bantuak konsep gerainyo yaitu ruko dengan desain nan alah disadioan dari pihak MeeNUM dan nanti pembangunannyo bebas nio pakai kontraktor dari kito atau dari pihak franchisor surang. untuak sistem kasirnyo pakai POS Olsera namonyo. Jadi disinan tarekap data penjualan perhari dan perbulan. Untuak ukuran rukonyo dibatasi jo ukuran nan paliang ketek di ukuran 5 meter kali 3 meter. Karano manyasuain jo ukuran meja bar nan kito agiah nantinyo. untuak jam operasional kito mulai dari jam 11 siang sampai jam 9.30 malam, dan jam tutuik bisa manyasuain kalo owner nio agak lamo tutuiknyo.",expository
1586,Fasilitas umum atau nan acok di singkek manjadi fasum adolah istilah umum dan acok marujuak kapado sarana atau prasarana dan paragek nan disadioan dek pemerintah nan bisa digunoan untuak kepentingan basamo dalam malaksanokan kegitan sahari-hari. Fasilitas umum ko biasonyo ado lo pemeliharaan nyo sahinggo sarana dan prasarana nyo tu bisa dipagunokan dalam waktu nan lamo. Tapi bukan berarti dek ado nan mamaliharo tu awak lamak se marusak sasuko hati. Alah seharusnyo lo awak mambantu petugas nan batangguang jawab mambarasiahan dan manjago fasilitas umum di jalanan tu. Dengan awak manjago fasilitas umum tu alah berarti awak manolong petugas pemelihara fasilitas umum.,persuasive
8617,"Alah lamo Kris dan Lili indak basobok dek sibuk jo hiduik masiang-masiang, tapi inyo baduo masih acok komunikasi lewat chat. Suatu waktu Lili maraso ado nan aneh dari Kris akhir-akhir ko. Satiok dichat respon Kris ndak saelok respon biasonyo. Kris pun ndak nio ditelpon liak samo Lili. Dek maraso ndak sanang akhirnyo Lili batanyo ka kawan-kawan Kris nan Lili kenal. Kato kawan Kris, Kris alah putuih jo Lili dan kini alah punyo pacar baru. Mandanga itu Lili berang subana berang. Langsuang ditelponnyo Kris dan batanyo ka Kris apokah batua inyo alah punyo pacar lain. Kris ndak nio ngaku dan maraso ndak basalah. Mancaliak sikap Kris nan bantuak tu Lili langsuang mangamuak di telpon sambia maumpek ka Kris. Akhirnyo diputuihannyo Kris dek Kris kironyo alah salingkuh.",narrative
3839,"Kato reinkarnasi indak ado di agamo islam, indak ado yang namonyo kahiduik an barikuiknyo. Memang reinkarnasi ko adolah kapicayoan agamo hindu jo buddha. Ambo satuju kalau indak ado yang namonyo urang yang berreinkarnasi. Manuruik ambo makhluk hiduik kalau alah mati punyo pambateh jo urang hiduik dan indak akan bisa bangkik lo baliak walaupun dalam wujud yang lain. Dalam islam pun indak ado istilah reinkarnasi, kareno antaro yang hiduik jo yang mati punyo dunionyo masiang-masiang. Urang nan alah maningga inyo alah barado di alam kubur. Dalam agamo awak pun manusio tu maliwaik 4 alam yaitu ado alam kandungan, alam dunio, alam barzakh, dan alam ahiraik.",argumentative
7104,"Maso-maso katiko masih sakolah dahulu indak disadari acok maraso takuik. Maraso takuik di siko bantuak takuik diberangan guru kalau indak mambuek pr, takuik urang lain manggalak an di muko kelas, takuik kanai berang dek amak kalau talambek pulang dan sabagainyo. Raso takuik timbua dek gara-gara mambuek kasalahan nan mano beko kesalahan awak indak disadari. Biasonyo takuik dek diberangan dek amak atau apak katiko indak makan, kanai berang pulang dari main alah lewek sanjo, dan kanai berang nan biaso di dapek dek panyabab nan manjadi an awak marasa tau hal nan bana jo indak. Urang nan dakek jo awak akan mambarikan hal-hal nan bisa manjadikan awak sabagai kapribadian nan elok di kamudian hari, tapi dulu awak bisanya berang jo manangih tanpa tau apo tujuan nan sabananyo.",narrative
4124,"Kagigihan nan pamain bola tunjuakan dalam mancapai ka tingkeknyo kini indak lapeh dari usaho dan luko nan inyo dapek salagi baproses. Bagi urang nan manyukoi sepakbola dan mampunyoi idola pasti mampunyoi babagai alasan untuak manyukoinyo. Salah satu ikonik sepakbola yaitu Cristiano Ronaldo nan mamulai karirnyo manjadi pamain sepakbola dari ketek. Atlet nan mampunyoi followers instagram mancapai 500 juta iko mambuek namonyo banyak dikenal disaluruah dunia khususnyo pancinta sepak bola. Bagi fans nan alah mangikuti perjalanan pemain terkenal iko pasti marasoan perjuangan nan Ronaldo capai untuak sampai ka tigkek kini. Kegagalan nan alah acok menghampiri laki-laki nan barusia 36 tahun iko mambueknyo cukuik kuek untuak manghadapi kerasnyo kehidupan. Dicaliak dari biografi Ronaldo, manghargai perjuangannyo dan maambiak sisi positif untuak dijadian motivasi diri dapek dilakukan untuak satiok urang. ",persuasive
6960,"Tren nan muncul satelah korona manyarang saluruah dunia adolah banyaknyo pangguno sapeda nan manjadi pilihan untuak olahraga. Salain nudah dilakuan, basapeda ko kini banyak komunitas nan marato di tiok daerah. Olahraga ko mampakuek tanagao di badan bagian bawah karano manganyuah. Sakiang banyaknyo urang mamiliah basapeda untuak olahraga, sampai diadoan jalur khusus sapeda. Acara-acara yang mangusuang tema basapeda alah banyak pulo nan maadoan. Biasonyo jalur basapeda untuak suatu acara diambiak jalur-jalur nan pamandangannyo rancak jo udaro nan sajuak, jadi raso litak indak taraso bana, sambia manganyuah dapek mancaliak rancaknyo alam di sampiang kiri kanan jalan. Basapeda bisa manjadi pilihan untuak mulai olahraga.",descriptive
7489,"Prof. Dr.-Ing. Ir. H. Bachruddin Jusuf Habibie, FReng. (25 Juni 1936 - 11 September 2019 adolah Presiden Republik Indonesia nan katigo. Sabalumnyo, B. J Habibie manjabat sabagai Wakil Presiden Republik Indonesia Ka-7 manggantikan Try Sutrisno. B. J. Habiebie manggatnikan Soeharto nan mangunderkan diri dari jabatan presiden pado tanggal 21 Mei 1998. Sabalum mamasuki dunia politik, Habibie dikenal lueh sabagai saurang profesor dan ilmuwan dalam teknologi aviasi internasiol dan satu-satunyo presiden Indonesia hinggo kini balatar balakng teknorat. B.J Habibie kamudian digantikan dek Abdurrahman Wahid (Gus Dur) nan tapiliah sabagai presiden pado 20 Oktober 1999 dek MPR hasil Pamilu 1999. Dangan manjabat salamo 2 bulan dan 7 hari (sabagai wakil presiden) dan salamo 1 tahun dan 5 bulan (sabagai presdien), B. J. Habibie marupokan Wakil Presiden dan Presiden Indonesia dangan maso jabatan tapendek.",narrative
3419,"Maya alah manikah cukuik lamo dan mampunyoi anak ciek. Permasalahannyo kini kahiduik an maya jo pasangannyo sadang indak elok-elok se. Kareno maya maraso suami nyo tarlalu elok kasadoalah urang tamasuak padusi-padusi nan manjadi kawan inyo sampai kini. Manuruik maya indak ado kawan dakek antaro laki-laki jo padusi. Kalau memang kecek suami inyo indak ado parasaan tapi awak indak tau jo parasaan kawan padusi inyo. Memang batua pandapek maya, kareno urang nan setia indak sibuk mancari atau maagiah perhatian ka urang lain. Kareno awak alah barumah tanggo dan saharusnyo awak mancaliak perhatian dari pasangan awak daripado perhatian dari padusi lain di lua.",argumentative
4741,"Lisa marupokan sasaurang nan bakepribadian tomboy. Namun dibalik sikap dan kepribadiannyo, inyo mamiliki ketakuikan terhadap jarum suntik. Pernah waktu itu katiko inyo sakik demam sahinggo dokter  mangharuihkan untuak Lisa disuntik agar labiah capek segeh. Mandanga itu Lisa langsuang pucek  dan manggelengkan kapalo pertanda inyo indak nio  disuntik. Inyo mangatokan kapado dokter bahwa inyo sangek takuik katiko disuntik. Namun dokter tasabuik maagiahkan keyakinan kapado Lisa bahwa katiko disuntik  indak begitu sakik. Lisa indak picayo apo nan dokter  katokan karano terakhir kali inyo disuntik,  Lisa langsuang maraso kesakikan di lengannyo. Sejak saat itu inyo sangek takuik untuak disuntik walaupun jarum nan digunakannyo pendek.
",narrative
7858,"Taman Nasional Bromo Tengger Semeru adolah kawasan pegunungan di Jawa Timur, Indonesia nan talatak di wilayah administratif kabupaten pasuruan, kabupaten malang, kabupaten lumajang dan kabupaten probolinggo. Taman Nasional Bromo Tengger Semeru marupokan gabungan dari babagai kawasan. kawasan tu sabalumnyo marupokan cagar alam, taman wisata hutan produksi jo hutan linduang. cagar alam nan digabuangan ka dalam taman nasional ko yaitu cagar alam lauik kasiak tengger, cagar alam lauik ranu kumbolo, dan cagar alam ranu pani ranu regulo. taman wisata yang digabuangan adolah taman wisata ranu durunan dan taman wisata tengger lauik kasiak. sadangkan hutan produksi jo hutan linduang nan digabuangan marupokan hutan nan dikelola perum perhutani.",narrative
3536,"Rasonyo indak ado urang yang indak sanang katiko tibo hari libur, pas alah panek bakarajo. Banyak artikel nan mangecek an keefektifan mengenai karajo dalam saminggu 4 hari, bahkan ado juo yang mangecek an bisa se karajo dalam saminggu tu 3 hari. Umumnyo awak di indonesia ko, ado 5 hari wakatu karajo dalam saminggu. Bahkan ado juo nan cuman sahari libur dalam saminggu jadi 6 hari karajo. Sahinggo hal iko mambuek karyawan mangalami ciri sabagai barikuik, kahilangan motivasi, maraso latiah se taruih manaruih, emosi indak stabil, mudah sakik dan produktivitas manurun. Hal iko juo yang mambuek banyak karyawan satuju kalau diterapkannyo karajo saminggu salamo 4 hari.",descriptive
4062,"Sepakbola adalah permainan nan banyak disukoi dari berbagai kalangan khususnyo anak mudo. Kini, indak jantan sajo nan suko bamain bola dijadian sabagai hobi tapi padusi alah mulai mamasuki bidang iko sabagai hobinyo. Hobi bamain sepakbola dapek manjadi sumber penghasilan atau sabagai hiburan samato. Banyak urang nan manjadian bamain sepakbola manjadi pekerjaannyo sakaligus hobinyo,contoh Ronaldo, Messi, dan pemain lainnyo. Diwaktu Piala Dunia tajadi, banyak anak-anak nan nio manjadi pamain sepakbola mode idolanyo. Sahinggo, inyo banyak balatih untuak mamdalami hobinyo itu bia dapek manjadi hebat mode idolanya nan main di pertandingan gadang dan dapek mambela negaranyo untuak dikenal banyak urang. Mako dari itu, diharapkan untuk mandalami apo nan disuko bia dapek bamanfaat untuak kedepannyo. ",persuasive
7083,"Bullying dikalompokan ka dalam 6 katagori. Partamo, kontak fisik langsuang, bantuak mandorong, manjambak, manokok, manandang, mancaka dan sabagainyo. Kaduo, kontak verbal langsuang, bantuak mangancam, mampamaluan, marandahkan, manggaduah, menjalek an, mamaki, sarkasme, mambari namo panggilan dan sabagainyo. Katigo, perilaku non-verbal langsuang, bantuak maliek jo sinis, manjulua lidah, mampaliek an ekspresi nan marandah, mangancam dan sabagainyo. Kaampek, parilaku non-verbal indak langsuang, bantuak mandiamkan urang, mamanipulasi, mangabaikan, mangucia an dan sabagainyo. Kalimo, cyber bullying, tindakan manyakiti urang lain malalui media elektronik. Dan nan tarakhir ado namonyo palecehan seksual, kadang tindakan palecehan dimasuak an ka parilaku agresif fisik atau verbal. Jiko ado diantaro katagori nan di ateh nan rasonyo dilakukan bararti awak alah tamasuak pambulli.",expository
3255,"Alah duo tahun ambo lulus dari Sakolah Manangah Patamo. Kini alah nio tamaik juo dari Sakolah Manangah Ateh. Ambo maraso rindu bana jo kawan-kawan smp ambo, nio basobok liak rasonyo. Pas basobok sabananyo indak manjamin juo awak bisa ingek jo kawan awak ko. Kareno pangalamannyo di ambo malu bana rasonyo alah samangaik mamangia namo kawan ambo katiko batamu di jalan. Tibonyo ambo salah panggia, ndeh itu yo malu bana. Mano bantuak ka iyo bana ambo manggian namonyo. Tacaliak bana ambo indak maingek inyo jadinyo, padohal kawan ambo indak banyak barubah. Malah ambo panggia namo urang lain ka inyo, salah manyabuik namo.",narrative
1840,"Kawasan Kota Tuo sia yang ndak jo tampek iko, tampek ko memang dari dulu alah terkenal dan hampia satiok hari pasti rami. Kota tuo ko baru di paelok an baliak jadi tambah viral di kalangan masyarakt soalnyo baru di revitalisasi. Manuruik ambo kota tua ko memang dari dulu alah terkenal, urang sumatera dan daerah lain nan pai jalan-jalan ka jakarta pasti tujoanyo rato-rato nio ka kota tua kareno selain gratis lai banyak juo tampek foto yang classic dan ancak. Banyak urang manjua makanan khas urang tu di kota tua, mulai dari minuman selendag mayang  yang melegenda. Beberapo ruas jalan pun ndak dibuliah an lai kendaraan bamotor parkir disitu soalnyo rami urang pajalan kaki.",argumentative
1163,Dari Sanayan sampai Kamis ambo selalu pulang malam karano ado les tambahan di sakolah. Biasonyo ambo dijampuik taruih dek apak kalau pulang sakolah tapi dek gara-gara waktu itu apak ambo sadang ado dinas kalua kota jadi ambo tapaso harus pulang surang naiak angkot. Mungkin karano rumah lataknyo paliang ujuang jadi ambo paliang terakhir turun dan waktu itu tingga ambo surang se di ateh angkot. Pas sadang surang di ateh angkot tu perasaan ambo sangat rusuah karano supirnyo mancaliak-caliak ambo dari kaco spionnyo. Nan labiah manakuik an tu nyo mancaliak ambo sambia senyum-senyum. Raso ka maloncek se ambo dari ateh angkot tu karano takuik ka dipanga-panga an. Dek ambo ndak nyaman lai ambo kiri an se angkot tu di tampek nan rami. Siap tu ambo cari angkot nan ado penumpangnyo. Barulah nyaman perasaan ko.,descriptive
3431,"Mamiliki babarapo dana daruraik marupokan komponen penting dari kesejahteraan finansial sacaro kasaluruahan. Dana daruraik adolah dana yang sangajo dipersiapkan untuak disimpan sabagai bantuak persiapan awak dikemudian hari kok ado apo-apo. Memang dari mudo kini awak harus manyiapkan dana daruraik. Langkah manyiapkan dana daruraik salagi mudo bisa sabagai barikuik. Patamo buek tujuan tabungan awak supayo labiah samangaik, kaduo mulailah sacaro ketek tapi taratur, katigo sadioan rekening khusus, siap tu awak harus mangandalikan pengeluaran awak. Kiro-kiro mode tu lah caronyo, apolai awak nan masih mudo harus bisa mambiasokan diri dan tau baa pentingnyo manyiapkan dana daruraik. Dana daruraik penting juo awak siapkan.",expository
5800,"Mangurangi sampah di rumah dapek dilakuan samo duo caro yaitu mandaur ulang dan manggunoan barang-barang ramah lingkungan. Aden punyo caro untuak mangurang panumpuakan sampah di rumah, yaitu patamo hindari panggunoan kantong dan botol plastic. Kaduo, gunoan piriang mangkuak babahan kaco jo yang indak sakali pakai. Katigo, balanjo local, maksudnyo balanjo di pasa atau kadai ketek yang dakek jo rumah, hal itu awak ndak hanyo mambantu parekonomian local, tatapi awak juo mangurangi jumlah limbah dan daur ulang yang di hasil dari kantong plastic pasar modern. Dan langkah tarakhir, daur ulang barang yang indak digunoan jiko barang di rumah indak dapek di perbaiki lai.",expository
3971,"Banyak urang nan mangacekan untuak indak manyimpan makanan angek di plastik. Rumor iko sabananyo memang dapek disatujuan karano dalam mangkok atau alat makan nan babahan plastik atau melamin dapek babahayo untuak kesehatan. Plastik mangandung komponen-komponen bahayo takah bisphenol, phthalate. Makanan angek nan disimpan dalam wadah plastik untuak jangko nan lamo dapek mambuek kerusakan pado ginjal. Salain mengakibekan ka ginjal, makanan angek nan disimpan dalam melanin atau plastik dapek tabantuaknyo batu pado saluran kemih. Jadi, untuak menghindari panyakik nan dapek ditimbuakan dek plastik jo melanin iko marilah untuak baralih ka bahan kaco atau beling. Tapi kini alah banyak muncul produk nan babantuak bahan plastik tapi aman untuak digunoan manyimpan makanan angek. ",persuasive
5141,"Semenjak bagabuang manjadi anggota mapala di kampus, hilda mampunyoi olahraga favorit baru yaitu arung jeram. Walaupun tamasuak olahraga ekstrim, tapi Hilda sangat sanang katiko melakukan olahraga ko. Menurut Hilda, olahraga yang dilakukan samo tim ko dapek menguji kekompakan dan dapek mempererat hubungan antar tim. Hilda acok mengikuti kegiatan arung jeram basamo mapala-mapala kampus lain, sahinggo mambuek inyo punyo banyak relasi. Hilda alah pernah melakukan ekspedisi yang bisa dibilang jalurnyo cukup ekstrim, hal itu dilakukan sebagai salah satu syarat keanggotaan dalam mapala tasabuik. Maka dari itu, latihan demi latihan dilakukan sabalum melakukan ekspedisi. Kini katiko alah lulus kuliah, Hilda masih melanjutkan hobinyo dengan maambiak lisensi giude untuak arung jeram. ",narrative
6548,"Salah satu teknologi nan wajib dimiliki dek para konten kreator adolah mikrofon tanpa kabel. Ado ciek jenis mikrofon tanpa kabel nan cocok untuak konten kreator mudo di Indonesia, yaitu saramonic blink 500 prox q. Saramonic blink 500 prox q mampunyoi banyak sakali kaunggulan. Partamo, mikrofon nirkabel jenis iko mampunyoi desai nan minimalis sahinggo indak mairik karah baju. Kamudian saramonic blink 500 prox q mampu marekam frekuensi dari 20 Hz sampai 20.000 kHz sahinggo suaro nan dihasilkan manjadi sangaik janiah. Lalu saramonic blink 500 prox q ko mampunyoi baterai nan awet. Kaampek, mikrofon nirkabel jenis iko mampunyoi banyak perangkat pandukuang nan manunjang kinerjanyo.Terakhir, hargonyo pun tajangkau.",argumentative
2418,"Katiko sadang babalanjo ka pasar, tantu urang rami soalnyo indak awak surang yang butuh mambali bahan masakan. Mangantri pasti alah manjadi hal yang biaso, yang indak biaso adolah katiko awak alah mangantri tapi antrian diserobot se dek urang. Caritonyo waktu sadang di tampek urang jualan cabe kan urang rami nio mambali cabe jo bawang dan lain-lain yang sarumpun. Anisa ko alah mangantri, sabananyo inyo maleh jo antri tapi kan inyo harus saba, yang mambuek inyo indak saba dan marah tu katiko ado ibu-ibu nan manyarobot inyo. Bantuak nyo baru bana sampai pasa ibu tu, Urang nyo tinggi badagok, mamakai jilbab dililik ka lihia, tangan nyo baru mamacik dompet ndak ado balanjoan, make up nyo cetar bana. Marah bana sabana nyo anisa, inyo alah maantri malah diserobot se dek ibu ko.",descriptive
6863,Hukuman mati manuruik ambo indak harus dilakukan di suatu tampek jikok palaksanaannyo masih alun maksimal. Hukuman sarupo itu mampunyoi dampak nan cukuik panjang ka dapannyo. Ado babarapo hal nan mambuek hukuman iko sabaiaknyo indak usah dilakukan jiko palaksanaannyo masih alun maksimal. Salah satunyo adolah karano hukuman mati masih rawan akan manipulasi. Manipulasi bisa dilakukan jiko proses hukuman mati dilakukan sacaro tatutuik atau indak transparan. Contoh manipulasi nan bisa tajadi katiko hukuman iko dijalankan adolah mangganti urang nan akan dieksekusi jo urang lain. Hal sarupo iko saring kali tajadi di babarapo tampek. Acok ditamukan tersangka nan akan dieksekusi justru digantin dan mamalsukan kamatiannyo. Urang itu kamudian akan kabur dan tingga di lua nagari. Hal iko tantunyo babahayo untuak pihak korban karano bisa sajo tajadi pambalasan dandam di kamudian hari.,argumentative
6297,"Ambo sangaik manyukoi goreang pisang. Manuruik ambo, goreang pisang adolah cemilan nan sangaik lamak dan manganyangkan. Ambo mampunyoi beberapa alasan baa kok ambo bagitu manyukoi goreang pisang. Alasan partamo tantu karano rasanyo nan lamak dan cocok di lidah ambo. Alasan kaduo adolah karano goreang pisang mampunyoi tekstur nan unik. Tekstur dari goreang pisang adolah krispi di luanyo, tapi lunak di dalamnyo. Alasan salanjuiknyo baa kok ambo bagitu manyukoi goreang pisang adolah karano goreang pisang bisa mambuek kanyang sahinggo cocok untuak dijadikan sarapan. Kamudian goreang pisang pun bukanlah jenis camilan nan ndak bisa dimakan jo cemilan lain. Goreang pisang cocok dimakan jo katan ndak itu justru manambah lamak raso dari goreang pisang tersebut.",argumentative
5068,"Sholat limo waktu hukumnyo wajib bagi sado umat Islam. Bagi yang mangarajoan mandapek pahalo, sedangkan bagi yang sangajo maninggaan sholat akan mandapek doso. Sholat limo waktu marupokan salah satu dari limo rukun Islam. Allah manurunkan perintah mangarajoan sholat limo waktu katiko peristiwa Isra Mikraj, yaitu perjalanan Nabi Muhammad SAW dari Mekkah ka Masjid Al Aqsa di Yerussalem hingga dinaikkan ka langit ketujuh atau Sidratul Muntaha. Peristiwa Isra Mikraj digambarkan sabagai perjalanan fisik dan spiritual bagi nabi Muhammad SAW. Sholat limo waktu ko wajib dilaksanakan dek atiok Muslim yang alah manginjak usia dewsa (pubertas), kecuali berhalangan dek sakik kareh, gangguan kejiwaan, haid dan hal lainnyo. ",descriptive
2028,"Hal nan indak dibayangkan bisa tajadi oleh manusia, waktu taraso sabanta. Sakatiko se urang nan awak sayang pai tanpa mangucapkan sapatah kato pun. Kini itu nan dirasoan dek Rika, rika sadiah bana katiko pulang ka rumah mandapek an kakak nyo alah tagaletak di ruang tamu. Badan kakak nyo tabujua kaku, warno badan nyo alah mamutiah, pas dipacik dek ria suhu badannyo alah barubah, ado juo lebam di sekitar tubuh kakak inyo. Ria manangih sajadi-jadinyo sampai sadoalah tetanggo mandanga dan manolong ria, ado juo nan manelpon polisi. Tanyato pas diselidiki oleh pihak kepolisian yobana kakak ria memang dianiaya urang. Motif pelaku adolah karena kakak nyo rika mancaliak palaku sedang marencanakan pencurian pitih dirumah rika",descriptive
7948,"Baru-baru iko ado pamandangan baru nampak di Ramayana Bukittinggi. Texas Chicken restoran capek saji nan dulu ado di bagian muko Ramayana, kini baganti jo restoran capek saji nan lain, yaitu Hokben. Hoka-hoka Bento, baitu dulu urang mangenalnyo, restoran nan ka dibukak di Ramayana di awal bulan Desember iko adolah cabang partamo nan ado di Bukittinggi. Restoran nan manyajian makanan capek saji asal Japang iko babasis di Jakarta. Karano namonyo banuansa Japang, banyak urang nan manyangko bahwo makanan iko barasal dari Japang, padahal restoran iko murni punyo urang Indonesia, hanyo sajo inyo manyuguahan cito raso Japang dan maadopsi suasana makan di Japang.",narrative
1317,"Kebanyakan urang mananam tumbuhan nyo di pagi dan sore hari. Ba a sih sabananyo caro atau langkah nan paralu awak lakukan dan perhatikan supayo tanaman awak tu tumbuah dengan subur. Jadi langkah nan pertamo nan harus awak lakukan tu adolah mancek kondisi tanah. Cek kondisi aia pado tumbuhan nan awak tanam dengan ma angkek pot tanaman tu. Kalau taraso ringan berarti kanduangan aia nyo alah manipih, tapi kalau masih barek berarti kandungan aia nyo masih banyak. Nan kaduo, siram tumbuhan tu sacaro perlahan. Jan tasasak rubu. Beko kalau talampau tagageh aia tu malancin kian kamari sahinggo mambuek bagian aka nyo ndak ta aliri dek aia. Kalian bisa juo langsuang ma aliri aia ka bagian aka tumbuhan kalian tu. Nan katigo, paratian kondisi cuaca. Kalau hari hujan kalian ndak paralu manyiram nyo. Nan ka ampek, siram tumbuhan nan kalian tanam tu di pagi hari karano daun tu akan mangariangkan dirinyo sapanjang siang sahinggo panyakik tanaman payah manempel.",expository
5584,"Kantua adolah tampek dimano awak bisa bajumpo jo banyak urang. Dari sakan banyak urang nan karajo di kantua ado banyak tipenyo diantaronyo.  Ado nan namonyo pamimpin, biasonyo pamimpin adolah urang nan didangaan, di hormati dan di hargai, mereka ko takun dan sarius jo apo nan di karajoan. Nan ka duo ado pulo mikromanejer, biasonyo urang ko mangawasi bawahannyo tarlalu ketat sahinggi agak kurang disukoi. Salanjuiknyo ado tipe panuah samangek, nah tipe iko biasonyo banyak mangecek, suko batindak sacaro spontan dan suko mangarajoan banyak hal basamoan. Ado pulo nan sistematis, nan mangarajoan sasuatu harus baurutan. Anti sosial, kalau nan iko labiah sanang karajo dan maabihan wakatu surang. Kalau nan humoris biasonyo urang nan bisa mancairan suasana dan manyanangan. Ado pulo nan pamaleh, nan indak mangarajoan karajonyo sampai salasai. Kabaliakan dari pamaleh ado tipe nan over atau karajo balabiahan, iko urang nan indak manolak karajo apo sajo dan salalu di karajoannyo.",argumentative
3267,"Urang kini sadang kekinian bana jo istilah baju. Ado nan baju cewek mamba, ado nan cewek bumi dan ado juo cewek kue. Ambo kini mamakai baju cewek bumi, bantuaknyo tu lambuik bana kareno warnonyo ko kalem. Ciri mode baju ambo ko, bajunyo carah, warno bajunyo campua tigo warno carah, ado warno kuniang, biru jo merah, langan bajunyo satangah, pakai baju lapis yang panjang warno putiah didalamnyo. Pokoknyo cerah bana lah sasuai jo ambo nan kini nio ka taman. Pai piknik ketek-ketek an caritonyo, tibonyo pas sampai taman. Tacaliak lah dek ambo urang nan samo bana jo baju nan ambo pakai. Ondeh malu bana, baa caro nio liwaik ko. Urang alah galak se mancaliak baju ambo nan kamba.",descriptive
4151,"Mati syahid adolah kematian nan dihadiri oleh para malaikat. Dalam islam, urang nan tamasuak mati syahid adolah mereka nan mati dalam baporang karano memperjuangkan kebenaran. Manuruik islam, urang nan maningga dinyatakan mati syahid adolah katiko urang nan mati dijalan Allah SWT contohnyo katiko manuntuik ilmu, maningga karano kecelakaan katiko nio badakwah dan lain sabagainyo. Urang-urang nan takanai wabah penyakik pun bisa dikatakan mati syahid. Manuruik berbagai ulama, urang nan tanggalam bisa digolongkan kapado mati syahid karano dalam menghadapi kematiannyo akan mengalami sakik nan indak tatahankan dan penderitaan katiko akan maningga. Urang nan maningga karano tanggalam pun haruih diurus sasuai jo prosedur sasuai jo syariat islam. ",argumentative
1023,Ambo caliak adiak ambo nan paliang ketek tu pobia jo darah. Ketauannyo pas adiak ambo jatuah saat bamain bola di lapangan Imam Bonjol. Sangkiang karehnyo taesoh ka tanah jadi kakinyo dakek tungkai kaki tu cabiak sahinggo darah nan kalua lumayan banyak. Sabalum nyo manacliak kaki nyo nan badarah-darah tu ndak ado nampak raso takuik atau cameh dari rauik mukonyo. Nan mangajuik an adolah katiko nyo pai manapi ka tapi lapangan untuak di ubek an dek tim medis disitulah kami tau kalau nyo pobia jo darah karano pas mancaliak kakinyo nan badarah tu langsuang nyo manangih dan manggaretek. Bahkan ndak lamo abis tu adiak ambo ndak sadarkan diri. Ruponyo salamo ko nyo punyo pobia terhadap darah tapi nyo anok an se.,descriptive
3713,"Dalam islam kalau uranh nan takanai panyakik disuruah untuak sabar, kareno kasabarannyo itu juo mamparoleh kebaikan dan pahalo serta mailangan doso. Awak harus selalu yakin tahadok kuaso Allah yang penting bausaho dan badoa, indak dari urang nan sakik se tapi dari pihak keluarga harus mode tu juo. Di negara awak indak dibuliahan dalam medis malakuan suntiak mati, untuak mampacapek kematian. Praktik iko barlaku di beberapo negara seperti belanda, swiss, belgia dan babarapo lainnyo. Kalau pandapek negara nan malegalkan tu kareno malindungi hak pribadi tasabuik, sasuai jo piliahan mereka surang. Saeloknyo sebagai urang indonesia nan indak malegalkan dan sabagai urang muslim awak indak malakuan hal iko.",persuasive
8425,"Kanai PHK emang mambuek sadiah. Walaupun sadiah, kito harus kritis kalau sampai kanai PHK, kito harus batanyo dek a perusahaan mam-PHK wak. Soalnyo perusahaan ndak buliah sumbarang se mam-PHK karyawannyo.  Ado bara jenis PHK nan paralu dikertahui. Yang patamo PHK dek malanggar perjanjian kontrak. PHK iko tajadi kalau awak malanggar perjanjian karajo dan sifat PHK ko sapihak. Nan kaduo PHK Demi Hukum, iko tajadi kalau karyawan maningga atau alah habih kontrak karajonyo. Nan katigo PHK karno kasalahan barek, iko tajadi jikok karyawan manyalahi aturan. Nan tarakhir PHK karno ado kondisi tatantu, misalnyo perusahaan bangkrut atau karyawan sakik dalam waktu nan lamo.",expository
1930,"Anak-anak Sakolah Manangah Ateh kini duo minggu yang lalu alah salasai mangikuti Ujian Nasional yang manantukan lulus sakolah atau indaknyo dan manjadi nilai akhir untuak Ijazah nyo. Akhirnyo waktu tibo pengumuman dan lulus awak pastilah sanang bana apolai dengan karajo awak surang. Urang nan mangikuik an ujian seharusnyo urang nan alah siap untuak mamulai manjawek soal-soal nan ado, tapi kebiasoan indak picayo diri seorang murid tajadi juo di Ujian Nasional. Mancontek kebiasoan yang buruak bagi para murid-murid. Pendapat nan relevan dan sadoalah urang satuju awak indak buliah mancontek. Urang nan mancontek ko sabananyo urang nan tabiaso dan karena ado kesempatan untuak inyo mancontek dan inyo sadar kalau ndak mampu manjawek. ",argumentative
1771,"Urang minang khusus nyo kota Pariaman pasti acok bana ngemil jo sala lauak, cemilan yang bantuak nyo bulek ko yo khas bana. Untuak urang nan marantau biasonyo susah untuak mancari sala lauak ko indak bantuak di pariman do yang mudah di cari jadi itulah lamak nyo kalau awak tau caro mambuek nyo soalnyo katiko awak taragak bisa awak buek surang. Resep dan baa caro mamasak nyo kecek amak ambo nan dikampuang mudah nyo. Patamo awak sangrai tapung bareh sampai kariang dan pindah an ka wadah,selanjuiknyo didihkan aia yang alah diagiah bumbu taruih masuak an tapuang sangrai tadi, tambahkan daun bawang ,kunyik jo ikan teri abis tu aduak se sampai rato bantuak adonan bulek-bulek terakhir awak masak diminyak angek.",expository
4486,Perlakuan kapado nasabah di Bank saharusnyo samo. Nasabah di bank adolah urang nan mamakai jasanyo sahinggo indak batua jiko ado karyawan mambeda-beda kan perlakuannyo badasarkan penampilan. Manuruik visi dan misi perusahaan pun mangungkapkan kalau harus mambari pelayanan nan terbaik kapado satiok pelanggan artinyo indak buliah ado perbedaan perlakuan. Hal ikopun pernah dibahas oleh Otoritas Jasa Keuangan (OJK) agar mangawasi panangguang jawab Bank untuak mamperbaiki pelayanannyo kapado nasabah. Pelayanan nan adil kapado nasabah penting untuak dilakukan agar Bank mandapati loyalitas nasabah sahinggo badampak elok kapado Bank. Dengan ketatnyo pangawasan nan dilakukan OJK dapek mambuek perusahaan labiah batangguang jawab dengan babuek adil dan indak mambedakan antar nasabah. ,argumentative
2575,Hari minggu ambo ikuik sepupu ambo untuak Menyelam ka lauik. Memang kami alah marancanoan olahraga diving ko sajak lamo. Olahraga diving adolah kagiatana yang manyalam dibawah aia dengan atau tanpa manggunoan paralaik an manyalam. Sepupu ambo ko alah tabiaso jadi indak manggunoan alaik untuak manyelam. Kalau ambo yo alun bisa jadi memang harus manggunoan alaik bantu. Kecek sepupu ambo diving ko tamasuak olahraga yang manyeramkan kareno ado di aia yang barado di alam bebas. Indak sadoalah urang barani untuak manyalam ka lauik. Pandai baranang se indak cukuik untuak bisa malakuan olahraga iko jadi harus ado keberanian juo dan pandampiang untuak nan patamo kali.,narrative
7023,"Pernah dulu mamakai laptop punyo kaka katiko SMA nan alah dipakai labiah dari 10 tahun. Dulu mambali laptop adolah sabuah usaho gadang untuak mambalinyo. Kaluarga nan sederhano mambuek payah mambali sasuatu nan maha. Katiko tahun-tahun di SMA dulu ado palajaran komputer nan mangharuskan mampunyoi laptop, untuang nyo uni punyo, nan mano laptop tu dipakai dek uni katiko maso kuliahnyo dulu. Jadi indak bisa dipakai satiok hari. Ado babarapo hari nan dipakai untuak uni karano karajo uni sabagai guru mambutuahkan laptop untuak alat mangajar. Laptop nan alah tuo dan barek mambuek payah kalau dibaok ka sakolah ditambah baterainyo nan indak elok nan mangharuskan pancasnyo dipakai taruih untuak bisa laptopnyo hiduik dan digunoan. Katiko mati lampu indak bisa dipakai samo sakali karano indak ado panyimpanan baterainyo.",narrative
6008,"Namyo Ripal, Ripa punyo kawan sadari ketek namonyo Teguh. Urang tu bakawan sajak dari SD sampai kini alah duduak dibangku kuliah. Hubungan urang tu ndak salalu elok, namonyo bakawan pasti ado cakaknyo, tapi nyo bisa mamparbaiki dan instrospeksi diri surang-surang. Ripal jo Teguh alah kayak saudara, saliang manolong jo manasehati. Ndak hanyo mereka, urangtuonyo pun dakek. Rumah Ripal jo Teguh ndak terlalu jauah sahinggo dapek acok main basamo. Sifat Ripal jo Teguh batolakbalakang, Ripal ceplas ceplos dan Teguh pamasuak hati, tapi saacok apo bana bacakak, urang tu salalu bisa manyalasaian masalah nan ado dengan caro nan elok. Mungkin karano alah lamo bakawan, jadi urang tu saliang mangarati se lai.",descriptive
2478,"Dalam keluargo surang kadang ambo maraso diperlakuan indak adil. Amak ambo piliah kasih bana kalau dicaliak. Adiak ambo salalu di duluan, apo nan inyo bali pasti labiah elok daripado ambo. Pas itu pernah juo pulang dari pasa amak mambalian tas untuak kami baduo. Bantuak tas ambo ko nyo biaso se, warno hitam putiah, bahan dasar nyo tipih, indak ado jas hujan didalamnyo. Sadangkan adiak ambo ko nyo bawarno ancak, ado lo jas hujan didalam tas nyo. Ambo maraso diperlakuan indak adil, baa kok punyo ambo bantuak tas nyo biaso se. Raso nio berang bana, masak iyo karena alah gadang ambo harus mangalah taruih dan diaagiah barang yang murah-murah se.",descriptive
1630,"Ado beberapa tips dari ambo nan bisa kalian lakukan supayo hiduik rukun, aman, dan damai dalam bagaua jo tatanggo. Tips ko ndak hanyo manuruik pandapek ambo surang se tapi tadapek lo dalam kitab Minhajul Muslim karya Syaikh Abu Bakar Jabar Al-Jazairi. Ado pun tips nyo nan pertamo adolah hiduk tanpa manyakiti hati dan perasaa tatanggo. Manyakiti disiko ndak hanyo dengan kato-kato tapi tamasuak juo perbuatan. Nan kaduo, perlakukan tatanggo dengan sabaiak-baiaknyo. Kalau saliang bapapasan saliang manyapo dan ndak manggunjiangkan tatanggo ciek ka tatanggo lainnyo. Nan katigo, saliang babagi jo tatanggo tanpa maremehan paragiahan. Nan ka ampek, selalu hormati dan haragoi tatanggo.",expository
4956,"katiko sadang asyik barmain sosial media untuak mancaliak konten mambuek makanan tibo-tibo saja ado muncul video katiko seseurang mambuek makanan jo cara nan sangek manjijikan bagi Lisa. Makanan tasabuik Lisa anggap kotor karano proses pembuekannyo nan bagitu indak higienis. Dalam video tasabuik makanan dibuek jo bahan nan alah dicampurkan di tampek nan bagitu kotor dan mamiliki kerak dimana-mana. Selain itu juga tangan nan digunakan sacaro langsung sabagai media untuak mangaduk makanan tasabuik  tanpa manggunakan sarung tangan atau alat pelindung lainnyo. Dan juga,  tangan nan digunakan untuak mangaduk makanan tasabuik mamiliki karingek dan dapek dipastikan bahwa makanan tasabuik indak higienis. Mancaliak itu Lisa langsung mual karano mambayangkan inyo mamakan hasil dari urang nan mamasak tasabuik. 
",descriptive
4588,"Game online marupokan jenis game nan sangek disukai oleh babagai macam kalangan ini. Awaksabut saja game mobile Legends. Game  alah di download lebih dari 500 juta kali iko marupokan game nan dapek mamuat babagai banyak pamain dari seluruh wilayah di dunia. Di Indonesia sendiri pengguna aktif game mobile Legends yaitu sakitar 83 juta akun. Hal iko manandakan game iko sangek diminati oleh warga negara Indonesia. Mobile Legends iko sering dimainkan di cabang  e-Sport sahinggo makin banyak pula urang nan balomba-lomba untuak mangembangkan keahliannyo dalam game ini. Selain itu public figure pun banyak nan marupokan pengguna game ciek ini. Mobile Legends Dianggap game nan sangek seru untuak dimainkan katiko sendiri maupun basama-sama. Lawannyo nan baasol dari babagai wilayah mambuek para gamers tatarik untuak mamainkannya. 
",argumentative
7278,"Sacaro indak sadar ambo suko mato pelajaran Bahasa Indonesia dari SD. Karano ambo labiah suko untuak mambaco dibandiangkan hitungan-hituangan bantuak Matematika. Saking ndak sukonyo samo Matematika, ambo indak pernah lulus untuak satiok pelajaran nan ciek ko. Beda carito samo Bahaso Indonesia, ambo indak pernah absen untuak dapek nilai tatinggi di sakolah. Itu barlaku sampai ambo akhirnyo maambiak jurusan Bahaso Indonesia di kuliah. Tapi, katiko ambo SMA ambo terkendala karano guru yang indak talalu lamak mangikuik an palajarannyo. Sampai-sampai ambo alah pasrah kalau alah balajar Bahaso Indonesia. Untuangnyo hal itu indak bapangaruah samo nilai ambo sampai ambo lulus. Ambo paliang suko mambaco babagai buku dan novel.",narrative
8063,"Naiak balon udaro di Cappadocia sia cubo nan indak nio? Salah satu transportasi wisata nan ado di Turkey, Timur-Tangah Anatolia, tapeknyo barado di dataran tinggi terjal di utara Pagunuangan Taurus iko manjadi dayo tariak wisatawan nan bakunjuang. Dari ateh balon udaro kito bisa mancaliak rancaknyo lanskap lambah-lambah nan eksotis. Wakatu tabaiak nan direkomendasian ntuak wisatawan nan nio mancubo naiak balon udaro iko katiko salamo musim semi, yaitu bulan April sampai bulan Juni dan di musim gugur, yaitu bulan September dan Oktober. Ado pulo nan manyabuikan bahwa bisa pulo manaiaki balon udaro ko di maso tulip, yaitu akhir bulan April pas maso transisi antaro musim semi ka musim gugur, karano dianggap cuacanyo relatif angek dan dianggap ideal. Jiko ado wisatawan nan ragu bilo wakatu yang tabaiak, pagi hari adolah wakatu nan direkomendasian untuak manaiaki balon udara ko. Karano kito bisa mancaliak matohari tabik dari ateh balond udaro, dan bantuan sinar matoari nan baru kalua akan manambah rancak dokumentasi nan wak ambiak.",descriptive
5622,"Siang ari nan tarang bandarang, Siska basamo jo kawan kawannyo sadang ado di pantai untuak liburan semesteran sakaligus pai reunian angkatan. Katiko itu Siska sadang pai surang kasuduik pantai nan lumayan langan untuak photo photo surang sajo indak maajak kawan kawannyo. Siska mampunyoi kabiasaan maupdate insta story di Instagramnyo, biasonyo Siska salalu manyaratoan lokasi di insta storynyo guno untuak maagiah referensi tampek liburan untuak kawan kawan pangikuik instagramnyo. Hari itupun samo Siska mamasuak insta story sarupo biasonyo, Siska mantag lokasi dimano inyo maambiak photo tu. Lalo kalamoan Siska maraso ado nan mamparatiannyo padohalnyo sadari tadi inyo surang sajo disitu dek maraso indak nyaman Siska baliak ka tampek kawan kawannyo. Tanpa sapangatahuan Siska sadari tadi ado urang nan mamaratiannyo jo maikuti inyo sadari tadi dek ulah tau lokasi Siska malaui tag lokasi nan diposting Siska di instagram.",narrative
437,"Pasti diantaro awak punyo kawan nan mamiliki keyakinan babeda. Sarupo ambo nan punyo kawan bahkan bisa dikecek an sahabat nan punyo keyakinan babeda jo nan ambo pacik. Mungkin banyak di luaran sinan nan punyo kasus saroman ambo ko. Memang kalau awak punyo kawan nan babeda agama kadang agak sulik kalau awak harus baibadah katiko awak sadang pai kongkow jo inyo. Tapi prinsip nan ambo selalu pacik adolah salah satu potongan ayat al-Qur'an nan artinyo adolah ""untukmulah agamamu dan untuk ku lah agamaku"". Jadi supayo awak harus tetap maharagoinyo jan pernah mamaso kawan awak nan babeda agama tu untuak mamacik keyakinan nan samo jo awak. Cukuik caliak an se kalau kepercayaan nan awak pacik tu memang keyakinan nan maajaan kebaikan.",expository
3811,"Ado kasus tentang urang yang bamasalah jo raso panyakik kelainan inyo. Anggap se namonyo susi, susi mangajuan pertanyaan ka dokter baa caro mangatasi supayo indak suko sasamo jenis lai. Susi sadar kalau iko hal yang salah, cuman iko alah tajadi sajak lamo dan mambueknyo tertekan. Susi suko jo sasamo jenis, tapi ado lain hati inyo manolak kareno tau itu salah. Dokter tu manjawab hal yang harus dilakuan dek susi, patamo jauhi urang-urang yang inyo suko, kaduo bakonsultasilah ka psikiater, katigo awak akan cari panyebabnyo mungkin dek kareno ado trauma atau hal lain, mangecek an ka susi kalau inyo masih mudo dan punyo untuak sembuh.",expository
4648,"Ojek online kini sangek mambantu bagi banyak pengguna di seluruh Indonesia. Contohnyo untuak aplikasi grab nan manyediakan layanan ojek online, mambali makan online, ataupun mangantar barang. Lisa sabagai urang nan suka sekali makan tengah malam kadang mambuek inyo kesulitan untuak keluar karano lingkungan nan indak aman katiko malam bagi perempuan mako dari itu aplikasi makanan online nan dapek diantar iko sangek mamudahkannya. Saat itu pukul 12.00 malam  tiba-tiba Inyo taingat untuak mamakan bakso di Simpang rumahnya. Namun karano hari alah malam inyo pun mamutuskan untuak mambuka aplikasi grab dan mamesan makanan online. Satelah inyo mamesan makanan inyo diagiahtahu untuak manunggu talebih dahulu di rumah dan manyediakan uang pembayaran. Satelah 20 manit kemudian barulah urang nan mangantar makanan tasebut manelpon Lisa dan mangatakan bahwa posisinyo saat iko alah baada di jalan. Mandengar itu bisa pun basiap-siap untuak keluar gerbang dan manyiapkan  uang pembayaran. 
",descriptive
8001,"Untuak bakarajo di dapua, saurang executive chef butuah nan namonyo tangan kanan atau asisten. Dalam dunia pahotelan, bagian kitchen tadapek babarapo posisi dan salah ciek diantaronyo ado nan disabuik sous chef. Sous chef iko bisa dikecekan posisinyo pas dibawah executive chef nan batugas mamimpin kitchen departemen dan manggantian executive chef katiko bahalangan hadir di tampek. Dari pangalaman nan dimilikinyo, sous chef nan masih baru biasonyo disabuik jo junior sous chef. Sairiang bajalannyo wakatu, saurang junior sous chef akhianyo bisa sampai di posisi ateh sabagai head chef. Sous chef ko biasonyo bajumlah 1 urang atau labiah, tagantuang gadang kitchen dan banyak karyawan dapua. Tugasnyo batangguangjawab dalam manajemen staf dapua, manajemen limbah, dan kontrol stok.",argumentative
3722,"Adonyo pendidikan reproduksi itu penting dan sosialisai mengenai itu. Babarapo urang yang terjebak ka pergaulan bebas atau gaya pacaran yang terlalu intim. Bisa mambuek urang tasabuik terjerumus ka dalam hubungan yang salah. Bahkan ado juo nan malakuan hubungan seks sabalum manikah. Padohal alah jaleh bana, hal itu dilarang bahkan haram di agamo awak. Akhir dari hubungan itu, kalau alah hamil padusinyo kabanyakan laki-laki indak nio batanggung jawek. Masalah itulah nan mambuek banyak terjadinyo aborsi. Sebagai urang yang tau hukum, saharusnyo awak tau ado pasal 346 KUHP yang intinyo mangecek an kalau manggugurkan kandungan sacaro sangajo bisa di panjaro. Untuak itu jan lakuan hubungan seks sabalum manikah dih.",persuasive
654,"Manuruik ambo, katiko kalian ndak suko basuo jo kawan lamo itu bukan suatu masalah. Itu adolah hak kalian sebagai manusia. Kalian berhak untuak mangecek atau ndak mangecek kapado seseorang.  Ambo pun baitu, ambo akan barusaho untuak ndak bainteraksi dengan urang nan ndak ambo suko karano ambo ndak bisa manutuik an ketidak sukoan terhadap seseorang. Saroman peristiwa di alun-alun Jogja. Ambo icak-icak ndak mancaliak katiko ado nan mamanggia namo ambo. Solanyo ambo tau nan mamanggia adolah kawan dakek ambo samaso SMA nan ambo banci. Daripado panjang lo carito ambo bagageh se bajalalan kaki maninggakan tampek kawan tadi sambia maliek-liek pemandangan sekitar nan indah-indah.",argumentative
8572,"Dalam ajaran agamo Khonghucu, diajarkan untuak umat Khong hucu bisa mamperbaiki kasalahan yang alah dilakukan. Dalam Kitab Si Shu bagian Lunyu jilid XB Pasal 30, disabuikan, Nabi basabda: Basalah tapi indak nio mamperbaiki, ikolah nan sabana-bananyo kasalahan. Dan dijalehan baliak dalam Kitab Si Shun bagian Linyu Jilid 1 Pasal 8 Ayat 4, Jikok basalah janlah takuik mamperbaiki. Dalam agamo Khonghucu, suatu kasalahan dianggap salah jikok ndak ado tindakan nan diambiak oleh umat Khonghucu untuak mamperbaiki kasalahan tasabuik. Apobilo bagak malakukan kasalahan maka harus bagak lo mamperbaikinyo. Dek itu, untuak sanak-sanak mulailah batangguang jawab jo kasalahan nan alah dipabuek salamo ko, salah satu caro batangguang jawabnyo adolah mampabaiki diri surang.",persuasive
5010,"14 Februari 2018 atau tepat hari valentine Andi manyatakan perasaan kapado Lisa. Mandanga Andi mangungkapkan perasaannyo kapadonya,  Lisa nan saat itu alah jatuh cinta kapado Andi mamutuihkan untuak manerima perasaan tasabuik dan mereka barpacaran. Di awal masa pacaran mereka sangek harmonis di ma Andi selalu mamiliki waktu untuak Lisa dan mereka selalu manghabiskan waktu barsama. Namun dalam 3 bulan masa barpacaran mereka dihadangkan oleh beberapa masalah takah  perbedaan pendapek,  sama-sama Sibuk di ma mereka manjadi jarang untuak bartemu dan manghabiskan waktu. Namun saat itu mereka masih bisa manyelesaikannyo jo baik sahinggo hubungan mereka masih barjalan. Ciek tahun kemudian  Andi ditugaskan untuak pindah ka luar kota sahinggo inyo haruih merelakan hubungannyo jo Lisa karano mereka indak sanggup untuak hubungan jarak jauh. Satalah ciek tahun mereka manjalani hubungan barsama kini mereka mamutuihkan untuak putus. 
",narrative
3684,"Mancaliak barita di televisi pado malam hari basamo bapak ambo dirumah mengenai hukuman mati yang diagiah ka ferdy sambo. Rasonyo takajuik juo, kareno sampai sabagitunyo hukum keadilan yang ditegakkan di indonesia. Hukuman mati tu alun tau juo lai akan dilaksanoan atau indak, kareno masiah ado pengajuan banding. Oleh kareno itu, memang berita iko dicaliak dan diparhatian bana dek masyarakat indonesia. Dari berita nan ambo caliak tu, mambuek ambo panasaran juo tahadok hukuman mati yang ado di indonesia. Banyak babarapo pandangan yang babeda mengenai hukuman mati ko, kareno dikecek an malangga hak asasi manusio. Tantu itu juo nan manjadi fokusnyo, kareno itu hakim lah yang mamutuskan hukuman sacaro saadil-adilnyo.",narrative
8076,"Mandokumentasian kagiatan liburan jo kawan ataupun kaluarga marupokan salah ciek nan acok talupoan padahal sangaik penting. Iyo, dokumentasi sangaik dibutuahan untuak mangana-ngana momen nan tajadi di saaik itu. Urang-urang acok bana lupo mandokumentasian untuak sakadar bafoto atau video pendek. Dengan manyimpan dokumentasi kagiatan liburan wak, suatu saaik wak bisa mancaliak baliak dan banostalgia basamo kawan jo kaluarga. Apolagi di jaman kini, maambiak foto atau video indak sapayah dahulu nan maagakan memori hp atau kamera. Kito bisa langsuang maunggah ka sosial media nan akan langsuang tasimpan di arsipnyo dan indak akan ilang salamo sosial media tasabuik masih ado. Babeda kalau kito manyimpan di memori hp atau kamera nan bisa ilang kalau memori tasabuik ilang atau rusak.",persuasive
816,"Salah satu olahraga ringan dan mudah dilakukan dima se adolah olahraga dengan gerakan bridge. Langkah pertamo nan paralu awak lakukan jiko nio melakukan olahraga ko adolah babariang talantang di ateh lantai dengan posisi tangan barado di sampiang badan. Kalau alah dilakukan lanjuik ka langkah kaduo yaitu takuak an lutuik dengan batih tetap luruih alias ndak ndak bengkok-bengkok. Jan lupo posisi tapak kaki selalu harus manyantuah lantai. Abis tu angkek pinggua sampai saluruih jo bahu. Jan turunkan badan dulu, tahan salamo 3 datiak baru lah turunkan pinggua sacaro perlahan. Lakukan gerakan ko semampu kalian dengan ritme nan samo. Gerakan ko sangaik baguno untuak malatiah otot sakitar panggua dan otot-otot di bagian paho.",expository
1693,"Ambo punyo kenalan nan karajonyo gilo pindah-pindah agama se. Murah se dek nyo baganti-ganti agamo tu. Malah durasi nyo pindah dari agama ciek ka agama lainnyo tu bisa disabuik singkek. Iko lah akibaiknyo kalau mampelajari sesuatu nan sangaik krusial satangah-satangah. Alun di dalami bana alah mambuek kesimpulan surang, sahinggo katiko manamukan sesuatu nan baru mako kesimpulan nan lamo ko bisa tergoyahkan. Dari pengalaman kawan ambo ko bisa awak ambiak pelajari. Kalau ado sesuatu nan ndak awak pahami atau nan mambuek awak ragu mako batanyo lah kapado urang nan mangarati. Kok sadang mapelajari agamo Islam mako tanyo lah ka ustadz, sahinggo apo nan awak dapek an tu utuah.",persuasive
6082,"Pado tahun 1772, Baron d'Holbach mangecekan kalau ""Semua anak-anak dilahiakan sabagai ateis, sebek mereka indak tahu akan Tuhan.""George H. Smith (1979) jugo menyugestikan bahwa: ""Orang yang tidak kenal dengan teisme marupoan ateis sebek dia indak picayo pada tuhan. Kategori ini juga akan memasukkan anak jo kapasitas konseptual bagi mengerti isu-isu yang terlibat, tapi masih tidak sadar akan isu-isu tersebut (sebagai ateis). Fakta bahwa anak ini tidak picayo pada tuhan membuatnya pantas dinamakan ateis."" Smith menciptakan istilah ateisme implisit bagi merujuk pada ""ketiadaan kepicayoan teistik tanpa penolakan yang secara sadar dilakukan"" dan ateisme eksplisit bagi merujuk pada rumusan ketidakpicayoan yang ditontonan secara sadar. Dalam kebudayaan Barat, pandangan bahwa anak-anak dilahirkan sebagai ateis merupakan konsep yang baru. Sebelum zaman ke-18, keberadaan Tuhan diterima secara sangat lapang sedemikiannya keberadaan ateisme yang benar-benar tidak picayo akan Tuhan itu dipertanyakan keberadaannya. Hal ini dinamakan theistic innatism (pembawaan kelahiran teistik), yakni suatu nosi bahwa semua orang picayo pada Tuhan dari kelahiran. Pandangan ini memiliki konotasi bahwa para ateis hanyalah menyangkal diri sendiri.",expository
4544,Biasonyo katiko  ado waktu kosong Linda akan akan pergi ke lapangan untuak bamain bulutangkis. Permainan iko sangek disukai Lindang karano indak mamerlukan orang nan bagitu banyak sahingga kapanpun  inyo manginginkan permainan iko indak perlu bainteraksi dengan banyak orang. Biasonyo Linda mamainkan bulutangkis basama teman sabangkunyo yaitu Nisa. Karena waktu kosong mareka pun mangambiak raket di dalam ruangan olahraga dan langsung mangambiak tampek di lapangan khusus bulutangkis. Lemparan pertamo akan dilakukan oleh Linda di mana inyo mamegang raket di sabelah kanan dan kok di sabelah kiri.  Nisa nan ba ado di saberang net pun basiap-siap untuak manerima lemparan dari  Linda. Satelah malakukan beberapa pukulan balasan akhianyo Nisa pun malakukan smash nan cukuik kencang sahingga Linda indak mampu untuak mambalas lemparan tersebut. Satelah pertandingan nan cukuik sangit itu dilakukan mareka kembali ke kelasnyo.,descriptive
4210,"Manuruik pandangan psikolog, hiduik surang indak mutlak dapek tabebas jo depresi. Ado penelitian mangungkapkan kalau hiduik surang memang dapek labiah fokus untuak mambahagiakan dirinyo surang dan labiah mengatahui hal-hal nan inyo butuhkan dan inginkan. Tapi hal iko pun indak dapek sapanuahnyo dibenarkan. Alah banyak pulo kasus dima sasaurang maraso kesepian sahinggo depresi katiko indak punyo tampek untuak babagi. Katiko stress malanda akibek faktor takah pekerjaan, kawan, maupun pasangan. Katiko mamutuihan untuak hiduik surang penumpukan stress nan indak tasalasaian iko mambuek dampak buruak tahadok pribadi dan aktivitas sasaurang, Dan untuak manghadapi permasalahan iko dapek dimulai dengan kebersihan untuak manciptoan sebuah kenyamanan.",argumentative
2834,"Katiko pulang dari sakolah di siang hari, ambo mancaliak kejadian yang mengerikan. Kajadian itu mambuek ciek urang mangaluaan banyak darah kareno honda yang malinteh manabrak inyo. Katiko itu urang langang, cuman ado ambo yang bajalan jo urang yang kanai tabrak tu. Ambo takuik bana, kareno ambo surang yang mancaliak kejadian itu. Sakatiko palakunyo mancaliak ambo, baa ka indak seram. Kalau beko ambo ditanyo-tanyo, apo nan nio ambo jawek. Bantuak nyo palaku tu indak sanang ambo mancaliak kejadian itu. Soalnyo sabalum inyo mancaliak ambo, inyo nio kabua tapi indak jadi kareno mancaliak ambo. Ondeh nio lari dari tampek tapi takuik, untuang se siap tu ado honda lain yang liwaik.",narrative
8537,"Usman bin Affan adolah salah satu tokoh Khulafaur Rasyidin yaitu sahabat Nabi Muhammad nan manjadi khilafah satalah wafatnyo Rasulullah SAW. Beliau ko dikenal jo sifatnyo nan elok, jujur, dan pandai. Salah satu sifat nan bisa diteladani dari Usman bin Affan adoalah sifat dermawannyo. Sahabat Rasululullah ko pernah manyumbangan hartanyo untuak kapentingan mambuek sumber mato aia baru di Madinah. Usman bin Affan emang dikenal kayo tapi ndak pilik mangaluaan pitih untuak kapentingan basamo terutama untuak umat Islam pado zaman itu. Sifat iko nan paralu wak teladani dan tiru dalam kehidupan sahari-hari. Untuak nan Muslim marilah wak maneladani sifat dari Usman Bin Affan nan ndak ragu mangorbanan hartanyo untuak kepentingan umat.",persuasive
2389,"Ambo kan baru manikah jadi banyak hal-hal nan harus awak palajari dan cari tau tentang hal-hal yang agak tabuh kalau di danga anak-anak. Ambo banyak jo mancari tau ka kawan-kawan nan alah labiah dulu manikah. Kawan ambo ado lo yang mangecek an tentang mandapek an anak. Manuruik kawan ambo kalau mamarikso kehamilan supayo jaleh bana dan akurat, karena adoloh yang salah kiro mandapek an anak. Awak tes ke akuratan tu malalui tes darah, tes darah labiah efektif dan akurat daripado tes urin malalui tespack. Apolai ado barita yang mangecek an tespack ko ado yang di jua dalam kondisi rusak dan indak bisa dipakai lai.",argumentative
8125,"Sia di siko nan alah mancubo makanan khas salah satu daerah di Sumatera Barat yaitu karupuak sanjai? Karupuak sanjai adalah camilan nan acok dijadian oleh-oleh untuak urang nan bakunjuang ka Sumatera Barat. Camilan iko awalnyo dibuek di daerah Sanjai, Bukittinggi dan kini alah hampia dijua di saluruah daerah di Sumatera Barat. Karupuak sanjai pun baragam jenisnyo, ado nan tawa, karipiak balado, karak kaliang, dll. Bahan utamo pambuekannyo adalah singkong nan diirih tipih lalu digoreng sampai kariang. Untuak karipiak balado, karupuak diagiah lado nan rasonyo padeh dan manih. Kini karipiak balado ndak hanyo manggunoan lado merah se tapi ado pulo nan lado hijau.",expository
6629,"Malakukan sabuah doso, dapek mambuek seseorang hiduik di dalam bayang-bayang kasalahan dan katakutan. Oleh karano itu, katiko kito babuek doso, segeralah malakukan hal-hal barikuik. Partamo, katiko kito mambuek doso, segeralah mambayia apo nan lah kito pabuek. Artinyo jikok kito sadar telah malakukan sabuah doso, maka kito bayia dengan babuek kabaikan. Lalu, jikok kito sadar lah mambuek doso, segeralah bataubat ka Tuhan nan maha kuaso. Taubat bisa marupokan hal nan paralu kito lakukan karano itu bararti kito tau jo kasalahan kito dan kito mamohan ampunan ka Tuhan nan kuaso. Terakhir, jikok kito malakukan doso, segeralah maminta maaf kapado urang nan mangalami karugian karano doso nan kito pabuek.",persuasive
8073,"Tahun 2020, den pai liburan ka Banduang jo Amak dan Apak den, sakalian mangunjuangi Kakak den nan tingga di Dago, Banduang. Den pai jo Bus Sambodo jo harago Rp 550.000/urangnyo. Pajalanan di tampuah salamo 2 hari samalam. Den pai dari Bukittinggi hari Rabu jam 09.00 dan den tibo di Banduang hari Jumat jam 09.00 pagi. Indak hanyo pajalanan daraik, aden juo lewat lauik manyubarang jo kapa dari Palabuahan Bakauheni, Lampung manuju Palabuahan Merak, Banten. Pajalanan di kapa den lalui pas hari Kamis sore sakitar pukua 16.00-18.00 WIB sahinggo den sempat mancaliak sunset dari tangah lauik. Syukurlah hari itu cuaca cerah dan den bisa manalusuri satiok suduik kapa sambia mambuek video-video pendek.",descriptive
2432,"Ado juo caro awak untuak bisa ikhlas dan manarimo katiko dihina fisik awak. Sajak itu masih ado juo yang mangecek an jidat ambo ko bantuak ikan lohan. Sabana nyo ambo marah bana, tapi kalau patamo urang tu ngecek ambo tahan se dulu walaupun sabananyo kesal ban. Katiko itu nan ambo lakukan patamo masih samo senyum se dulu, kaduo ambo basikap cuek dan masa bodoh se, katigo ambo tutuik kekurangan jo kalabiahan yang ambo punyo, tarakhir basikap tanang dan manarimo fisik surang. Kalau urang tu alah acok bana mode tu dan baulang-ulang barulah ambo berang bana ndak mangarati nyo salamo ko di diam-diam an.",expository
4739,"katiko seseurang  selesai diberangin maka inyo akan lebih Murung dari biasonyo dan manjauhkan diri dari keramaian sahinggo inyo dapek manenangkan dirinyo. Namun Selain itu ado kegiatan nan dapek dilakuan untuak maminta maaf kapado urang tua. Barikuik hal nan dapek dilakuan katiko habis takena berang oleh urang tua. Partamo,  melakuan hal nan manyenangkan urang tuo takah mamijat tubuhnyo  dan barkata manis sahinggo urang tuo akan luluh jo tindakannyo. Kaduo,  melakuan pekerjaan nan biaso kita lakuan di rumah jo rajin dan teliti hingga urang tuo akan maraso bahwa anaknyo telah melakuan suatu usaha agar urang tuanyo dapek mamaafkannyo. Katigo,  satalah maminta maaf maka tunjukkan bahwa kesalahan serupa indak akan diulangi lagi. 
",expository
1828,"Pulau Weh marupokan tampek wisata yang ado di bagian Kota Sabang. Wisata Indonesia yang ciek ko punyo banyak pemandangan yang ancak dan kekayaan budaya yang mambuek takjub. Katiko awak mancaliak langsuang pulau weh ko bisa awak gambarkan ka kawan dirumah baa bantuak dan keindahan Pulau Weh ko. Bisa awak gambarkan Pulau Weh ko cukuik subur, yang dibuktikan jo banyak nyo hutan hijau utuh di bagian barat pulau. Pulau ko juo biss di jumpai batu-batu khas vulkanik di tapi lauik nyo. Di pulau ko awak bisa mancaliak Monumen Non Kilometer yang dijadian sabagai simbol kesatuan Indonesia dari Sabang sampai ka Marauke.",descriptive
4255,"Hari besar agamo Islam yaitu 1 Muharram atau Tahun Baru dalam kalender HIjriyah. Marujuak dari hadist nan disampaian samo Hafshah RA nan barisi "" Ampek hal nan indak pernah ditinggal samo Rasullah adolah puaso Asyura, puaso 3 hari satiok bulan, sholat 2 rakaat sabalum sholat subuh"".  Hal nan dapek dikarojoan katiko bulan Muharram yaitu puaso. Karano pahalo nan didapek dari puaso di 1 Muharram adolah sabaik-baiknyo puaso satalah puaso di Bulan Rmadhan. Puaso itu dinamoan Tasu'a nan dikarojoan di tanggal 9 Muharram dan Asyura nan dikarojoan ditanggal 10 Muharram. Malaksanakan amalan kebaikan nan pernah Nabi Muhammad SAW lakuan adolah tindakan nan paliang bana untuak mancari ridho Allah SWT. Sahinggo, Ridho Allah tasabauiklah nan kamanjadi tiket untuak mandapekan surga-Nya. ",argumentative
3206,"Ambo pernah ado pangalaman yang manjajok an bana dan di lua nalar lah untuak dicuba dek urang nan mangarati. Jadi caritonyo ambo duduak-duduak di muko rumah, tacaliaklah ado anak tatanggo ambo di rumahnyo. Pas ambo mandakek adiak umua satahun tu tanyato sedang makan ulek sayua. Kalian tau baa bantuak ulek sayua kan, warno hijau, ado bintiak hitam, uleknyo ketek, suko malumpek-lumpek. Jo adiak tu dimakannyo, baa ka indak jajok kareno mancaliak anak tatanggo ko makan ulek. Mancaliak ulek tu se ambo alah jajok jo gali, tacaliak juo dimakan ulek tu. Sabana jajok bana ambo, tabayang dek ambo jadinyo adiak tu makan ulek sayua.",descriptive
8607,"Satiok bank ulang tahun, bank biaso maadoan undian untuak nasabah-nasabahnyo nan setia dan loyal dengan hadiah nan lua biaso, dari alaik elektronik sampai oto. Novi adolah salah satu nasabah loyal dari bank tasabuik. Poin transaksi alah cukuik banyak dan bisa dituka untuak ikuik undian. Novi iseng-iseng sajo manukaan poin transaksinyo untuak undian dek maraso sayang se kalau poinnyo ndak pernah dipakai. Novi ndak terlalu baharok ka manang undian. Waktu hari ulang tahun banknyo, Novi dapek telepon dari bank tasabuik kalau Novi manang undian dan dapek ciek honda. Spontan se Novi takajuik ndak picayo iseng-isengnyo bisa mahasilan honda ciek. Novi lompek-lompek dek sanang mandapek telpon manang undian dari bank. Inyo ndak manyangko bisa dapek honda ciek.",narrative
615,Manuruik pandapek ambo sasanang-sanang apopun mandapek hadiah jan sampai lupo awak barado dima. Saroman nan tajadi di salah satu restoran tampek ambo makan siang patang. Sangkiang takajuiknyo diagiah hadiah dek pacarnyo padusi ko makiak-makiak kasanangan. Saran ambo jan sampai awak manggaduah dan mambuek risih urang dengan apo nan awak lakukan apolai di tampek umum. Sayang bana rasonyo mancaliak anak mudo bapaluak-paluak seakan-akan ndak ado urang samo sakali di antaro urang baduo tu. Memang itu hak nyo untuak sanang tapi jan talampau balabiahan soalnyo awak barado di nagari nan punyo tata kerama dan sangat kental jo ajaran agama. Bukan julid tapi kok saliang maingek an satu samo lain tu hal biaso. Apolai iko untuak kenyamanan basamo.,argumentative
3783,"Mangecek an tentang pamahaman-pamahaman ko sabananyo mambuek ambo binguang. Kareno kadang banyak juo sisi positifnyo awak baco, tibo-tibo se pado babarapo bahasan pamahaman tasabuik ado sisi negatifnyo dan indak elok ado di negara indonesia. Kareno ideologi negara indonesia ko adolah pancasila, jadi kalau pamahaman yang indak sasuai jo pancasila indak buliah ado di indonesia. Indonesia indak manganut pamahaman sosialisme ko kareno ado babararpo yang indak sasuai jo ideologi awak. Walaupun mode tu pamarintah indonesia mangusahokan supayo rakyat sejahtera. Kedaulatan internal tajago dan sistem ekonomi yang indak mancenderai jiwa pancasila. Untuak itu jauhkanlah paham yang bertentangan jo ideologi pancasila ko dih.",persuasive
6124,"Sosialisme marupokan suatu ideologi yang alah masuak ka Indonesia. Sosialisasi ko banyak bana manfaatnyo. Salah duonyo adolah manciptakan pamaratoan dan mahilangan kamiskinan. Manciptakan pamaratoan, Iko babeda jo kapitalisme dima sistem tasabuik indak mampu manyadioan subsisten yang cukuik untuak kelas bawah. Urang tu bapandapek bahwasonyo pamiliak modal barusaho mampatahankan laba untuak diri urang tu surang. Itu mangarah pado panindasan tahadok urang tu yang lamah sacaro ekonomi. Salain itu manfaatnyo adolah mahilangkan kamiskinan jo mangurangi ekspoitas pakarajo. Kauntungan basamo manjadi motif utamo untuak manjalankan aktivitas ekonomi, mambari paluang yang labiah tinggi bagi urang tu yang lamah sacaro ekonomi. Salain itu pakarajo mamiliki alaik produksi sahinggo berhak ateh kauntungan produksi, sasuai jo kontribusi masiang-masiang.",persuasive
1685,Ado anak UIN namonyo Riko. Riko ko adolah anak jurusan filsafat. Riko ko dulunyo terkenal sabagai anak nan sangaik taat jo ajaran agam islam. Sangkiang taat nyo dengan agama Islam satiok saat nyo selalu mampadalam ilmu agama nyo. Buku bacaan nyo pokoknyo sadonyo tentang islam dan ketuhanan. Tapi makin lamo ado sesuatu nan berubah dari diri Riko ko nan mambuek kawan-kawan dakeknyo cameh. Gaya bapakai an nyo nan dulu sopan kini malah jadi basalemak peak. Nan dulunyo rajin sambayang ka masajik kini malah ndak sambayang samo sakali. Setelah beberapo lamo diparatian dek kawan-kawannyo akhirnyo ado salah saeorang dari kawan nyo tu nan batanyo kapado Riko apo alasan nan mambuek nyo barubah saroman itu. Ruponyo jawaban si Riko ko sangaik mangajuik an. Nyo jawek lah kalau kini nyo ateis dan ndak manganut agamo apopun. ,narrative
6769,"PDIP adolah salah satu partai politik nan namonyo sangaik terkenal di Indonesia. PDIP marupokan singkatan dari Partai Demokrasi Indonesia Pajuangan. PDIP lah banyak mangaluakan politikus-politikus terkenal untuak Indonesia. Salah satu politikus nan marupokan bagian dari PDIP adolah presiden Indonesia saat iko, Joko Widodo. PDI marupokan salah satu dari tigo partai nan diakui dek pamarintahan orde baru Presiden Soeharto. Pado kongres nasional tahun 1993, Megawati tapiliah sabagai katua umum Partai Demokrasi Indonesia, tapi hasil itu indak diakui dek pamarintah karano mereka ingin Budi Harjono nan manjadi katua umum. Akhianyo kongres khusus diadokan tapi tatap sajo nan tapiliah katiko itu adolah Megawati. Saat iko PDI-P dipimpin dek mantan presiden kalimo Republik Indonesia, yaitu Megawati Soekarnoputri.",expository
483,"Hari Rayo Idul Fitri diperingati sabagai hari kemenangan dek urang-urang nan baagamo Islam. Hari ko sado umaik Islam nan alah manjalankan ibadah puaso panuah 1 bulan kembali fitri atau ibarat kato terlahir kembali mode anak ketek nan baru lahia nan ndak punyo doso. Kebetulan hari ko marupokan hari rayo idul fitri dan kami sakaluarga kini bakumpua di rumah nenek. Baru sampai rumah nenek kami cuu-cucu alah disuruah babarih untuak dapek giliran minta maaf kapado nan labiah tuo. Di momen  ko lo beko satiok tagak dari sungkeman diagiah amplop barisi pitih nan disabuik jo THR. Kalau alah dapek THR sadonyo barulah kami makan-makanan nan di masak dek nenek. Biasonyo ko rayo ko nenek masak banyak. Ado randang, opor, gulai kambiang, sate, gado-gado, dan lontong. Manggugah salero bana.",descriptive
8518,"Sacaro naluriah manusia salalu mancubo untuak kabur dari hal nan mambuek nyo ndak nyaman. Banyak urang nan hiduik surang, mancubo lari dari kesepian dengan mangalihannyo jo lalok saharian, manonton, atau bakarajo. Tapi manyibukan diri tanpa manarimo kalau diri wak emang kesepian ndak akan jadi solusi jangka panjang. Raso hampa dan kesepian malah akan samakin taraso kalau wak manyanggah. Salah satu studi oleh Ami Rokach manyabuik bahwa manarimo dan refleksi diri marupakan salah satu cara untuak maubah dampak negatif kasepian manjadi sasuatu nan labiah positif. Untuak nan masih suko manyanggah kalau dirinyo kesepian, cubolah mamulai untuak manrimo perasaan wak surang, tu refleksikan agar tau a solusi nan tapek untuak mahilangan raso sadiah dek kesepian.",persuasive
5736,"Matematika adolah pelajaran nan banyak ndak disuko siswa. Matematika dianggap pelajaran maituang nan banyak angko dan banyak rumus. Salain itu, dalam proses pembelajarannyo katiko guru manorang palajaran diagiah contoh nan mudah, katiko tugas diagiah soal nan susah dan ndak sasuai samo contoh. Hal itu mambuek siswa pusiang dan kurang suko matematika. Tapi bukan ndak ado nan ndak suko matematika, masih ado walapun laboah banyak nan ndak suko. Sabananyo guru maagiah tugas nan babeda dari contoh nan diajan adolah supayo siswa bisa maanalisa soal tasabuik, karano sabananyo rumusnyo samo, hanyo sajo caro panyalasaiannyo nan babeda. Karano itu, pelajaran matematika rancak untuak pakambangan utak, karano bahubungan samo penalaran dan pemahaman.",argumentative
4940,Saat itu Lisa sadang baliak sekolah dan mamutuskan untuak perjalanan melalui jalan potong agar perjalanannyo labiah capek sampai dan labiah capek pulo inyo baristirahat. Namun katiko di perjalanan inyo mancaliak ado tampek sarok baru di mano inyo haruih melalui jalan ketek nan barado tepat di samping tampek sarok itu. Mancaliak itu Lisa langsung maraso jijik dan mual sahinggo inyo mampercapek langkahnyo  agar baun nan dihasilkan dari tampek sarok itu indak mangganggu Lisa lagi. Saat itu inyo mancaliak sarok nan manggunung dan dikelilingi dek lalek sahinggo manghasilkan baun nan sangek indak lamak. Mang ingek itu kambali Lisa rasanyo sangek jijik sahinggo nafsu makannyo manjadi hilang saat itu. Samanjak itulah Lisa barjanji untuak indak akan pernah lewat di situ lagi sebaliak sekolah. ,narrative
8131,"Urang Bandung pasti tau jo McDonalds Dago atau singkeknyo biaso disabuik Mekdi Dago. Mekdi ko lataknyo persis bana di simpang Dago dan langsuang nampak palangnyo kalau lewat sinan. Mekdi Dago punyo 2 lantai dan fasilitasnyo cukuik langkok. Di kaduo lantai ado WC dan di lantai 2 tasadio musholla. Meja jo kursinyo pun banyak dan baragam, jadi acok dijadian tampek mangarajoan tugas oleh mahasiswa nan kuliah di dakek sinan. Di lantai 2 juo disadioan area untuak marokok dibagian lua. Untuak nan ndak nio makan disinan bisa pakai layanan drive thru. Kalau ka makan di tampek ancaknyo ndak baok kendaraan pribadi karno tampek parkirnyo ketek dan agak susah masuak nyo karno ado lampu merah.",descriptive
1166,"Ado beberapa hal nan bisa dilakukan di saat diri kalian takuik bajalan surang malam-malam. Nan pertamo, kok dapek cari kawan. Biasonyo pasti awak punyo kawan-kawan nan punyo rumah sa arah. Kalau ndak ado baru lakukan langkah nan kaduo, yaitu minta japuik ka urang tuo. Kalau nan kaduo ko ternyato ndak bisa juo tapaso pakai caro nan terakhir, yaitu minta tolong kapado Allah. Sapanjang perjalanan baco doa supayo selalu dilinduangi dek Allah. Jan lupo hal nan paliang penting selain langkah di ateh, adolah cari jalan nan rami, ndak ba a baputa agak jauah asalkan keselamatan kalian tajago. InsyaAllah kalian salamaik sampai tujuan.",expository
1222,"Banyak lo kini urang manggaleh makanan dari rumah. Kalau di kaji sabananyo manang kalau awak manggaleh dari rumah. Kok ka mancari tampek bajuta lo sewo kadainyo, kalau di rumah se kan perai se nyo. Alah dari patang-patang ko taniek untuak mulai manggaleh dari rumah tapi nan ide ko alun juo basuo. Akhirnyo ambo caliak lah resep-resep makanan nan ado di youtube. Basuo lah resep es kepal milo. Lamak bana bantuak es nyo tu. Es nyo diparuik mode es tebak, diagiah toping milo nan maeleh. Mancaliak bantuaknyo se alah taraso segar di karongkongan. Ditambah lo topping-topping nyo mode macaron, meses nan mambuek es ko bawarna warni. Titiak aia salero di bueknyo. ",descriptive
4612,"Katiko Lisa jalan-jalan ka mall di dakek daerahnyo inyo melihat ado TV nan sangek manarik perhatiannya. Di saat itu inyo melihat TV dengan ukuran cukuik besar sahinggo katiko manonton tayangan dalam televisi tasebut akan dilihat cukuik jelas. Lalu karano penasaran inyo pun mandekat ka toko elektronik nan manjual TV tasebut dan mananyakan apo kelebihan TV ini. Penjual di toko elektronik tasebut mangatakan kalau TV iko marupokan desain nan tabaru di mana awak dapek manonton tayangan YouTube, aplikasi netflix, Tik Tok dan nan lainnyo hanyo dari televisi.  Lisa saat itu mamiliki tv tabung sahinggo inyo indak dapek malakukan apo nan disebutkan oleh penjual toko elektronik tadi tahadap tv-nya. Karano tatarik Lisa pun mancubo untuak mananyakan kembali baapa harga TV ini. Satelah disebutkan bisa takajuik karano harganyo nan sangek mahal. Satelah itu tulisannyo minta maaf dan keluar dari toko elektronik. Namun dalam hatinyo inyo batekad untuak manabung agar dapek mambali TV tasabuik.",descriptive
1333,"Betapa kumuahnyo sungai X nan ado di kota Jakarta. Kok wak caliak dari tumpukan sampah nan ado disinan bisa disimpulkan basonyo kesadaran masarakaik untuak ndak mambuang sarok ka sungai masih randah. Ndak hanyo bagian tapi sungai ko nan dipanuahi jo sarok. Sarok tu alah manjala ka arah tangah sangkiang ndak talok manampuang tumpukan sarok di tapi sungai. Apo lai kok hari alah hujan. Lah mode aia cappucino nan sadang di aduak dalam galeh dan di agiah toping bubuak coklat di atehnyo. Karuah, bawarna kuniang ka coklatan dan panuah jo sarok di atehnyo. Jauah bana babeda jo sungai-sungai nan ado di nagari lua.",descriptive
6380,"Salain Gunuang Rinjadi di Pulau Lombok, ambo dan kawan-kawan pernah juo mandaki ka Gunuang Ciremai nan talatak di Provinsi Jawa Barat. Gunuang Ciremai mampunyoi kawah sadalam 250 meter. Katinggiang Gunuang Ciremai ado di angko 3.078 di ateh parmukaan lauik. Dengan katinggian di angko sagitu, Gunuang Ciremai marupokan gunuang paliang tinggi di Jawa Barat. Gunuang Ciremai marupokan gunuang nan bajenis stratovolcano. Jalur pandakian gunuang ciremai mampunyoi anam pos. Pos nan paliang bamyak dijadikan tampek camping adolah pos limo. Gunuang Ciremai mampunyoi satidaknyo ampek jalur pandakian. Partamo jalur pandakian via Linggarjati. Kamudian ado jalur pandakian via Lingasana. Ado Juo jalur pandakian via Apuy. Dan nan terakhir ado jalur pandakian via Patulungan. Dari kaampek jalur pandakian itu, tigo jalur barado di Kabupaten Kuningan. Samantaro ciek jalur lai barado di Kabupaten Majalengka.",descriptive
4542,"Lisa sangek manyukoi permainan voli. Sahingga katiko inyo basekolah di salah satu SMA terbaik di kotanya, inyo indak manyio-nyiokan  kesampekan. Lisa langsung  mancubo mandaftar kadalam klub voli wanita di sakolahnyo. Klub voli di sakolahnyo itu memang cukuik terkenal dalam manyumbangkan pemainnyo ke dalam  pertandingan antar daerah maupun provinsi. Mako dari itu  Lisa nan mamiliki tubuh nan cukuik ideal serta minatnyo nan tinggi dalam mamainkan bola voli pai mandaftar dan mangisi formulir agar dapek bagabung. Satelah malewati babagai persyaratan Lisa pun lolos sampai tahap akhia dan dinyatakan dapek bagabung ke dalam klub volly wanita. Mandanga itu bisa langsung basyukur karano inyo dapek manyalurkan minatnyo ke tampek nan benar. Salamo 4 kali saminggu bisa latihan agar dapek maningkatkan keahliannyo dalam mamainkan bola voli.
",narrative
6532,"Tahun lalu Haikal baru sajo manikah jo pacarnyo. Haikal mandapek kado dari kantua tampek inyo bakarajo. Kado tersebut barupo masin cuci. Kawan-kawan kantua Haikal patuangan untuak mambali masin cuci sabagai hadiah parnikahan Haikal. Masin cuci nan dibalikan pun bukan masin cuci abal-abal. Kawan-kawan Haikal mambalikan masin cuci nan digemari dek banyak urang, yaitu masin cuci bamerk polytron. Masin cuci nan dibalikan dek kawan-kawan kantuanyo marupokan masin cuci nan hanyo mampunyoi ciek tabuang. Namun, walaupun hanyo mampunyoi ciek tabuang, masin cuci iko mampunyoi hargo nan cukuik maha. Maliek dari situs rasmi polytron, hargo masin cuci ciek tabuang adolah sakitar 1,8 juta sampai 2 juta. Hargo itu tantunyo cukuik maha untuak dijadikan kado parnikahan.",narrative
6835,Baru-baru iko ado sabuah paraturan baru nan manuai banyak pro dan kontra dari masyarakat. Katidak satujuan dari para masyarakat itu muncul karano paraturan iko dianggap marugikan para karyawan dan manguntuangkan bagi pihak parusahaan. Ado banyak hal nan manyababkan masyarakat manganggap paraturan baru iko akan manguntuangkan parusahaan. Salah satunyo adolah karano paraturan iko dianggap akan mangurangi pandapatan karyawan tarutamo nan bakarajo dengan sistem shifting. Alun lai paraturan iko dianggap akan mambuek karajo dari para karyawan akan manumpuak karano waktu karajo nan tabateh. Namun sabananyo paraturan iko indaklah manguntuangkan atau marugikan siapo-siapo. Karyawan justru harusnyo maraso diuntuangkan karano mandapek jatah libur tambahan sabanyak satu hari.,argumentative
6554,"Balakangan iko industri otomotif sadang dihebohkan dengan inovasi terbaru barupo oto listrik. Sasuai jo namonyi, oto listrik adolah kandaraan roda ampek nan bahan bakanyo marupokan tanago listrik bukan bahan baka fosil seperti oto lainnyo. Sabananyo oto listrik lah ditamukan sajak tahun 1832 sampai 1839. Namun, oto listrik mulai akrab jo generasi milenial sajak tahun 2008. Pado tahun 2008 Elon Musk manciptakan Tesla Roadster nan marupokan model oto listrik partamo nan dipasarkan dek asal Amerika Serikat itu. Samantaro untuak di Indonesia, oto listrik baru banyak dipasarkan beberapa tahun ka balakang. Oto listrik nan dipasarkan pun alun talalu banyak. Statusnyo di pasaran pun hanyo sakedar cek ombak palanggan sajo.",expository
8328,"Salah ciek pilihan bagi nan nio malanjuikan sakolah ka perguruan tinggi adolah sakolah nan punyo ikatan dinas. Babarapo contohnyo adolah Politeknik Keuangan Negara STAN, IPDN, STSN, dan masih banyak lai nan lainnyo. Walaupun untuak masuak kasinan persaingannyo ketat jo banyak nan harus dipersiapkan tapi indak ado salahnyo mancubo. Sekolah tinggi kedinasan ko adolah sakolah nan langsuang barado dibawah kementerian atau lembaga pemerintahan. Pado umumnyo nan lulus dari sakolah kedinasan ko bisa langsuang bakarajo dan langsuang manjadi aparatur sipil negara atau ASN. Bagi kawan-kawan nan suko persaingan dan nio langsuang bakarajo bisa mancubo mandaftar di sakolah kedinaasan ko, ado banyak pilihannyo. ",persuasive
2438,"Ambo sabana berang wakatu tau bahwa salamo ko alah disalingkuhi jo laki-laki nan ambo cinto dan manjadi pacar ambo salamo bara tahun. Pacar ambo ko tacigok sadang baduo an jo urang lain. Salamo ko tanyato inyo alah mandutoi ambo, padohal ambo sabana sayang dan manutup diri untuak urang lain nan tertarik jo ambo. Wakatu ambo tau inyo salingkuh, langsuang ambo datangi laki-laki tu. Bantuak inyo wakatu itu dek ambo alah berang bana, dari ujuang rambuik sampai ujuang kaki alah basah ambo siram, pipi nyo merah, manangis sambia basujuik minta maaf, tangan nyo di silang an karena dingin. Ambo indak nio lai jo inyo, terserah lah nio inyo minta maaf basujuik atau mambalian barang mewah, indak nio lai do.",descriptive
4806,Saat itu Lisa beserta kawan-kawannyo sadang malakukan touring ka salah ciek daerah nan terkenal dengan wisata alamnyo. Namun katiko Lisa nan sadang mambawa motor itu barado di penurunan nan cukuik tajam mambuek inyo harus taruih manekan remnyo. Namun karano Lisa nan saat itu alum mamperbaiki rem motornyo sahinggo  rem motornyo indak cukuik mampu untuak manahan motor Lisa katiko di penurunan tasabuik.   Lisa nan saat itu sangek katakuikan karano remnyo indak cakram serta jalanan nan penurunan mambuek inyo takuik tajatuh atau terguling. Salain itu juga bisa nan sadang barado di urutan tangah mambuek inyo semakin katakuikan karano kalau  iya indak manahan motornyo mako kawan-kawannyo nan di depan  dapek tertabrak. Saat itu pilihan Lisa hanyo langsuang mambelokkan stang ka arah samping jalan agar indak manimpa kawan-kawannyo katiko inyo jatuh.,narrative
5003,"Saat sadang bakaliliang di salah ciek pusat perbelanjaan tagadang di ma Banyak urang barlalu Lalang di sekitar toko nan ado di mall tasabuik,  Lisa maraso banyak bana urang nan mamandangnyo katiko bisa melewatinyo. Saat itu Lisa maraso sangek indak nyaman karano inyo indak tabiaso jo perhatian nan diberikan oleh urang lain takah iko. Inyo pun mamareso apo nan salah tahadok tampilannyo saat iko dan tanyata katiko inyo bakaco  barulah inyo manyadari bahwa saat iko  inyo hanyo mamakai  lipstik jo warna nan kalam. Barulah bisa manyadari bahwa inyo tadi talalu taburu-buru katiko make up sahinggo  indak talalu manyadari Shade Lipstick nan inyo pakai. Manyadari tatapan urang nan bagitu banyak ka arahnyo mambuek bisa langsung manghapus pewarna bibianyo itu jo tisu. 
",descriptive
7416,"Ziga lahia dari kaluarga nan relatatif miskin. Hanyo lulusan sakolah manangah, inyo nekat mancubo paruntuangan jo ikuik lomba kacantikan tingkek provinsi. Kamanangan dami kamanangan inyo dapek, hinggo akhirnyo inyo manang di ajang Ratu Amerika Selatan pado 2008. Sayang di tahun itu pulo, kasus kapamilikan narkoba jo sanjato api ilegal manerpanyo. Kota kalahiran Ziga memang terkenal sabagai puseknyo kartel narkotika jo panjahek kelas kakap Meksiko. Salain pangaruah buruak lingkuangan, Ziga pulo salah piliah kasiah. Pacarnyo adolah asiak bandar narkoba paliang dicari dek pamarintah Meksiko. Sagalo gelar kontestan kecantikan nan pernah didapek annyo pun dicabuik. Sampai kini, Ziga nan naas masih amringkuik di tahanan di Ibukota Mexico City.",argumentative
2636,"Kalau kalian nio karajo dengan laptop dan tetap tampil stylish mako pilihan yang tapek adolah Laptop lipek kayak ambo. Laptop lipek yang bisa juo di bogka pasang nan ambo pakai adolah laptop lenovo flex 5 14 2IN1 touch i3 1115G4. Laptop iko punyo bantuak yang mewah minimalis, warno nyo kuek, bahannyo mewah tacaliak, bisa dilipek dan bisa dibongka pasang. Ambo se biasonyo bisa manjadian laptop ko sabagai tablet dan bisa manjadian nyo sabagai laptop pado umum nyo. Layar laptop levono flex 5 14 2IN1 touch 13 1115G4 adolah 14 FHD dan dengan ram 4 gb sampai panyimpanannyo di 128 gb.",descriptive
3755,"Sajak malam kapatang sarah mandangaan podcast urang yang mambahas tentang selibat ko. Kareno memang podcast nyo tu ado part-part mode tu, dan malam kapatang tu nangguang bana alah taputuih se lanjuik ka part barikuiknyo. Dalam podcast itu, narasumbernyo mangecek an kalau inyo bapacaran dengan prinsip celibacy yang artinyo indak ado seks samo sakali. Baa yo itu agak mambinguangkan juo bagi sarah, kareno kan memang kalau alun nikah indak buliah ado seks. Cuman yang inyo dangaan kini adolah dari pandangan agamo kristen. Pas sarah cari apo arti celibacy ko di internet baru inyo tau, kalau celibacy ko urang yang basuci. Isitilah iko dipakai untuak rohanian dulunyo seperti biarawan.",narrative
7422,"Parnikahan Kaesang Pangarep jo Erina Gudono sadang acok dibicarokan warganet. Bagaimano indak, masyarakat Indonesia saolah turuik diajak marayokan hari bahagia putra bungsu Presiden Jokowi tasabuik di babagai palatform media sosial. Salah satu artis nan datang di acara akda Kaesang Pangarep jo Erina adolah Irfan Hakim. Di momen bahagia tasabuik indak sangajo diabadian Irfan Hakim di kameranyo. Katiko itu, Irfan Hakim sangajao marekan momen untuak konten di kanal Youtubenyo. Dalam video tasabuik Irfan Hakim taliek manghampiri saurang nan inyo kiro Kaesang Pangarep, padahal nyatonyo nan inyo hampiri adolah Gibran Rakabuming Raka. Dangan polosnyo Irfan Hakim manyabuik kaka Kaesang jo sabutan 'pangantin'. Salain itu Irfan Hakim mangatokan kapado Gibran bahwa ianyo taliek sangek tagang.",descriptive
3570,"Paham liberal di Indonesia indak cocok dipakai, kadang itu bisa manjadi karusakan juo bagi indonesia. Misalnyo dalam agamo, mayoritas agamo di Indonesia adolah islam. Sahinggo awak harus mambentengi diri paham liberal ko. Misal ado babarapo urang yang menyebarkan paham iko, tapi karusakannyo bisa jadi banyak dan mampanharuhi banyak urang. Caro untuak membentingi remaja takhusus nan baagamo islam sabagai barikuik. Patamo tanamkan keyakinan kalau Allah SWT adolah tuhan yang esa dan satu-satunyo jadi indak ado istilah tuhan itu samo, kaduo bisa juo mangantisipasi dengan ikuik kajian remaja masajik atau organisasi islam lainnyo bukan liberal, katigo untuak bapadoman ka Al-qur'an dan sunnah.",expository
4981,"Hari Minggu Lisa barjanji untuak bartemu jo kawan lamanyo yaitu Windy di salah ciek pusat perbelanjaan terbesar di kotanyo. Mereka barjanji untuak bartemu di salah ciek tampek makan nan biasa mereka singgahi katiko barkunjung ka sini. Saat itu Lisa nan mancaliak postur tubuh mirip jo Windy serta outfit nan dipakai jugo pernah dipakai padusi itu sabalumnyo mambuek Lisa yakin bahwa urang nan inyo lihat saat itu  adolah kawannyo. Lisa pun mamegang pundak perempuan sambil mamanggil jo namo Windy. Namun katiko padusi itu barbalik untuak mancaliak urang nan mamegang pundaknyo tadi, tibo-tibo Lisa terkejut dan maminta maaf kapado urang tadi karano alah telah panggil.lisa langsung maminta maaf dan maraso sangek malu  dan mamutuskan untuak manjauh dari tampek tadi. Indak lama kemudian Lisa manelpon Windy untuak  mangubah tampek ketemuan.
",narrative
3794,"Rasonyo sakik bana katiko badan dicacek dek keluargo surang, urang nan awak raso paliang dakek jo awak. Caritonyo ambo sedang ado acara dirumah, mangadoan syukuran. Banyaklah keluargo datang ka rumah, mulai dari keluargo pihak mama jo papa. Hari tu ingek bana setelah makan malam, pas keluargo dari pihak mama kumpua. Sepupu-sepupu ambo nan labiah tuo umua nyo dari ambo mancacek fisik ambo dek kareno beda surang. Memang beda jo urang tu nan putiah, tinggi. Kareno ambo mencintai diri ambo surang, langsuang se ambo patah an muncuangnyo nan mangecek mode tu jo pamahaman ambo tentang bodypositivity. Ambo kecek an, iko alah manjadi takdir ambo dan ambo manyayangi diri ambo surang.",narrative
3023,"Hewan yang cocok juo untuak dipaliharo adolah ikan hias. Babarapo ikan hias asli indonesia jo banyak diminati. Awak juo sanang mancaliaknyo, apolai ancak warno dari ikan hias ko. Kalabiahan nan awak dapek katiko mamaliharo ikan hias ko, awak bisa mailangan stres  jadi dapek bakurang. Kareno awak sanang mancaliaknyo sahinggo stres manurun. Indak untuak urang gadang se tapi bagus juo untuak anak ketek, kareno bagus juo untuak perkembangan anak. Untuak itu kalau ado tampek kosong nan bisa di isi aquarium untuak ikan hias. Paliharo juo ikan hias ko, untuak dipaliharo dan panampak an rumah awak labiah ancak juo dan ado nan dicaliak katiko masuak ka rumah awak.",persuasive
6530,"Radio marupokan salah satu jenis media masso nan mampunyoi sifat satu arah. Radio mampunyoi fungsi untuak manyampaikan pasan baiak barito, informasi, atau hiburan untuak para pandanganyo. Radio mampunyoi jangkauan nan lueh. Radio biasonyo mampunyoi bantuak persegi panjang dan mampunyoi antena di atehnyo. Antena itu lah nan akan manangkok sinyal untuak diputa di radio. Kamudian radio pun mampunyoi tombol volume. Tombol volume iko biasonyo talatak di bagian ateh sabalah kida atau suok. Tombol volume ko bisa juo talatak di bagian sampiang. Salain tombol volume, radio pun mampunyoi tombol lain nan bafungsi untuak mangganti siaran. Tombol iko biasonyo barado dalam posisi nan badakekkan jo tombol volume.",descriptive
5776,"Den penah nonton film hantu-hantu. Ceritonyo inyo mambuek vlog masuak ka bekas rumah sakik jiwa yang lah lamo ditinggan. Aden sabananyo jijik bana nontonyo tapi den penasaran. Pas scane inyo masuak tu, ii jijik den malieknyo. Banyak langau-langau hijau batabangan, mano pakai suaro lo tu, tu banyak sarang lawah, ado lo ula gadang bagaluang, kapuyuak banyak batabangan, kalabang di dindingan-dindiangnyo gadang-gsdang lo. Salain itu rumahnyo tu banyak tulisan-tulisan kasa, jo gambar-gambar ndak sanonoh. Udaranyo keknyo lambok, den pastian lambo sih, soalny di lotengnyo tu lai tetesan aia. Selain itu lantai jo dindiangnyo balumuik-lumuik. Barang-barang yang lai dirumah sakik tu pun lah barabu jo mahitam. Kalau ranjang tampek tiduanyo tu lah bakarek, dan lai satangah yang bengkok-bengkok.",descriptive
4182,"Takadang tanpa disadari samo urang tuo bahwa katiko inyo baduto ka anak, dapek marusak kepercayaan anak kapado urang tuo. Kadang untuak mangatasi keadaan tatantu jalan kalua nan tapikiaan samo urang tuo adolah baduto. Jiko urang tuo acok baduto kapado anak itu akan mampagaruhi kapado sikap anak ka urang dalam jangko waktu nan panjang. Tanpa sadar, mampraktikan pola baduto mambuek anak bapikia kalau baduto adolah tindakan nan indak salah. Daripado baduto, sebaiknyo cubolah untuak mambarikan penjelasan-penjelasan nan labiah dimangarati dan ditarimo anak. Karano dampak katiko urang tuo taruih malakukan itu adolah mandapekan sifat anak nan suko baduto pulo kapado urang tuonyo. Saharusnyo urang tuo manekankan bahwa perbuatan baduto adolah hal nan indak buliah dilakukan.  ",argumentative
8138,"Ndak paralu jauah-jauah ka Jepang, awak kini bisa makanan capek saji asal Jepang di Indonesia. Yoshinoya manjadi salah satu favorit urang nan nio makan makanan Jepang salain mie ramen. Yoshinoya manjua rice bowl dengan baragam lauak dari irisan dagiang sapi dan ayam. Nan paliang khas dari restoran ko adalah menu Beef Bowl. Irisan dagiang tipih nan lambuik dan nasi angek yo bana kombinasi nan manggugah salero. Ditambuah pulo kuah miso nan diagiah tapisah manambah kanikmatannyo. Salain itu menu ayam donburinyo nan tabuek dari campuran dagiang ayam jo talua ndak kalah lamaknyo. Panasaran kan baa lamaknyo makanan Jepang di Yoshinoya? Langsuang se cuboan di restoran tadakek atau bisa lo pasan lewat aplikasi. ",persuasive
7345,"Jaan bali nasi bungkuih kalau nio dibaok jauah atau akan dimakan lamo. Kalau nasi bungkuik sado samba masuak nan mano lamonyo samba batahan untuak indak basi babeda-beda. Kalu nio minta ka urang nasi bungkuik untuak dipisahan bia indak capek basi. Nan mambuek nasi bungkuik capek basi biasonyo gulai jo sayua dan itu disatuan jo nasi dan lauak nan sabananyo bisa makan di balakangan. Ambo pernah dapek nasi bungkuik pambagian nan alah barubah baunnyo. Biasonyo kagiatan nan mamuek banyak urang dan kagiatan lua nan lamo mambuek nasi bungkuik lamo pulo dibagian. Baun alah barubah masam dan rasonyo pun baitu, akhirnyo tabuang parcumo karano alah indak lama salero.",narrative
931,"Dari ketek ambo sangaik hobi manonton TV. Ndak cuma ambo sih. KAtiko ditanyo ka kawan-kawan ambo nanlain pun saroman itu.  Masih taingek bana minta jagoan ka urang gaek jam 6 pagi supayo bisa manonton acara tv nan rancak-rancak nan sangaik ditunggu-tunggu katiko hari Minggu pagi pas libur sakolah. Acara-acara TV tu antaro lain cibi marukonca, hamtaro, doraemon, power ranger,dan lain-lain. Pokoknyo dari jam 6 pagi sampai jam 12 siang karajo manonton se tu. Tapi samakin kamari tv alah banyak ditinggakan dek urang karano banyak nan alah sibuk jo hp nyo masiang-masiang. Ndak cuma urang tuo, anak-anak pun saroman tu kini.",narrative
3970,"Bahan alumunium biasonyo banyak digunoan untuak alek-alek nan bahubungan jo angek atau api karano dapek mahantaran panas dan listrik. Salain untuak alek masak, bahan alumunium biaso juo digunoan untuak mangecat rambuik. Disiko banyak keuntungan nan didapek jiko manggunoan alat masak jo makan dari alumunium yaitu indak murah bakarek, tahan ka rayok, dan mampu untuak malindungi makanan karano jenis alumunium foil dapek malindungi makanan dari oksigen,bakteri dan lainnyo. Alat masak nan tabuek dari alumunion sabagai bahannyo dapek mahasilan masakan nan labiah elok lai karano alat masak iko dapek manghantaran paneh dengan baik. Dan kauntungan lainnyo yaitu kotoran atau siso minyak nan manempel murah untuak dibarasiahan. Jadi, baraliah ka alat masak nan tabek dari alumunium dapek mambari banyak kauntungan bagi penggunanyo.   ",persuasive
7830,"galeh ukur bafungsi untuak maukua banyaknyo mili nan dibutuahan dalam mambuek minuman bahkan untuak mambuek makanan. galeh ukua ko pu baragam macam ukurannyo. ado nan 250 ml, ado nan 500 ml, ado nan 1000 ml bahkan ado nan 2000 ml. jadi galeh ukua ko bamacam ukuran dan disasuaian jo kebutuhan kito dalam manggunoannyo. galeh ukua ko barangnyo tabuek dari plastik dan mamiliki garis warna biru untuak manantuan ukuran nan ka awak gunoan. barang ko sangaik tahan taradok bahan nan angek samisal itu dibutuahan. tapi untuak panggunoannyo jan talalu acok digunoan untuak bahan nan angek karano bahan angek tu dapek marusak komponen dari galeh tu dan bisa bisa mambuek makanan atau minuman awak jadi racun nan babahayo bagi tubuah.",descriptive
4421,"Pernikahan nan alah dijalani salamo 5 tahun kini akhianyo dianugrahi oleh Allah sabuah janin. Andi dan Sinta alah manikah 5 tahun nan lalu tapi sampai bulan lalu masih alum dapek kaba tentang kehamilan istrinyo. Namun ditahun ka-limo iko babeda, Sinta akhianyo mandapekan kaba kalau inyo positif hamil. Pagi hari, Sinta nan sadang malakukan rutinitas saparti biaso tibo-tibo mual. Mancaliak Sinta nan tibo-tibo mual dan indak batanago langsuang sajo digendong untuak pai ka puskesmas nan lataknyo dakek dari rumahnyo kini. Satalah dipareso tarnyato Sinta kini sadang hamil 4 minggu. Mandanga itu, mereka baduo langsuang tadiam lalu Andi mamaluak istrinyo. Raso takajuik itu masih dirasoan samo Sinta nan kini masih diam walaupun Andi kini sadang mamaluaknyo. Satalah Andi malapehan palukannyo barulah Sinta manangih terharu karano impiannyo dapek tawujud. ",narrative
5754,"Dulu waktu ketek awak ndak tau kalau pupuak kandang tu berasal dari kotoran ternak. Jadi awak ado kegiatan gotong royong di sakolah, tu di suruah jo guru awak masuak-an tanah ke dalam pot. Awak kiro nyo itu tanah biaso meskipun bantuak dan teksturnyo agak beda dari tanah biaso. Nampak jo awak waktu itu tanah pupuak kandang tu labiah lambok dan warnanyo agak ijau. Mungkin itu pupuak cirik jawi. Awak gaduah-gaduah se jo tangan, tu kalua lah baun busuaknyo. Barulah awak tanyo ka guru baa kok baun tanah ko, di galak-an awak jo sado urang karno manggaduah pupuak tu ndak pakai saruang tangan.",descriptive
2441,"Ambo kini alah bausaho malupoan mantan pacar ambo dengan manjadi urang yang labiah elok, dari pribadi nan elok sampai fisik nan ancak. Dulu wakatu ambo tau mantan pacar ambo ko salingkuh, ambo indak nio mambuek hiduik nyo sanang. Apo nan inyo lakuan salalu ambo kacau, inyo mandakek an cewek-cewek lain, ambo ganggu supayo indak ado yang nio jo inyo. Pas wakatu patamo kali disalingkuhan pun ambo tampa laki-laki dek saking berang nyo, inyo mangecek an ambo buruak rupo lo. Kini ambo alah ancak banyak urang yang suko, caronyo patamo ambo salalu mamantiangkan kesehatan, maubah diri ambo supayo labiah ancak, ambo tunjuak an kalau bisa bahagia indak jo inyo dan indak paduli jo urusan mantan lai.",expository
2496,"Indak di kalangan ateh se, dikalangan kabawab pun banyak urang yang bamuko duo. Jadi caritonyo malam ko Eko diaagiah karajoan lembur dari bos nyo untuak mambarasiah an 2 kamar yang nio kalua malam ko. Eko awalnyo sanang karena lembur kan dapek lo pitih labiah dek bos. Baru se salasai dari jamban karena eko sakik paruik, pas nio mambarasiah an ka kamar alah ado se urang yang mambarasiah an nyo. Padohal inyo ndak ado jadwal lembur diminta jo bos, berang lah eko ka urang tu. Tadi jaleh bana eko mandangan kalau inyo maleh karjao malam, tapi pas ado bos inyo sok bisa sadonyo. ",narrative
4566,Andi nan marupokan salah ciek atlet lari kini sadang latihan di lapangan.  Namun karano hari itu Andi mamiliki begitu banyak masalah sahinggo pikirannyo begitu indak fokus mambuek inyo tajatuh  katiko inyo balari. Hal iko dikarenakan langkahnyo nan begitu capek namun pikiran nan sadang indak fokus mambuek kaki kirinyo indak sengaja manginjak kaki kanannyo dan alhasil Andi pun jatuh ka tanah. Inyo merasokan sakit di bagian betis karano kakinyo basilangan katiko inyo jatuh. Hal iko mambuek Andi  bateriak untuak  melampiaskan raso sakitnyo tasabuik. Namun hal itu bukanlah caro nan baik untuak melampiaskan  raso sakiknya. Satelah melihat Andi nan sadang tajatuh serta raut wajah nan kesakitan mambuek banyak urang langsuang balari manuju ka tampek Andi dan mamberikan penanganan partamo. Kejadian nan begitu indak taduga itu mambuek Andi merasokan kecewa tahadap dirinyo karano inyo tetap mamutuskan latihan walaupun pikirannyo sadang indak baik-baik saja. Dan syukurlah kejadian  tasabuik indak mambuek luka parah tahadap kaki Andi.,descriptive
3523,"Salain aborsi adolah hal yang haram dalam agamo islam dan memang legal dinagaro awak kalau indak buliah adonyo aborsi. Aborsi ko bisa manyebabkan komplikasi kasihaik an. Panyebab tajadinyo aborsi ko bamacam-macam, ado nan hamil di lua nikah, kurangnyo perhatian, dan lain-lain. Untuak itu saharusnyo awak nan alah tau kalau aborsi ko indak buliah, lakuanlah pancegahan. Supayo indak tapikia aborsi, pancegahannyo awak indak buliah mampunyoi anak sabalum manikah. Artinyo jan sampai awak malakuan hubungan seks sabalum manikah, kareno itu indak buliah. Sadoalahnyo awak alah tau indak buliah dari malakuan hubungan seks dilua nikah, malakuan aborsi adolah hal yang mambuek doso. Oleh kareno itu, ingek doso.",persuasive
5476,"Namo den Risma Adelia Bia biaso di imbau Adel. Aden lahia dan gadang di Papua sampai umua 15 tahun. Kini katiko den nak masuak SMA amak jo apak den pindah dinas ka daerah Jawa. Jadi den harus ikuik baliau untuak pindah. Aden sabananyo takuik masuak SMA di siko karano aden maraso den babeda. Baa kok indak? Aden katurunan papua, kulik den labiak galok. Den acok mandanga kalau urang nan itam pasti acok kanai buli atau acok di cimeehan. Karano itu den mambayangan den akan di cimeehan salamo den sakola di situ, dan itu mambuek samangek sakola den manurun. Tapi den ndak pernah maagiah tau amak jo apak den, karano den takuik baliau khawatir.",narrative
6167,"Banyak urang nan mampicayoi kabaradoan makhluk haluih di dunia ko. Meski alun tabukti kabanarannyo, namun banyak pihak nan mangaku mangatahui, mancaliak dan bahkan mangaku bisa bainteraksi jo makhluk tak kasat mato tasabuik. Sabagai manusia biaso, tantunyo kito indak dapek mancaliak atau marasokan kabaradoan makhluk haluih tasabuik. Namun dipicayoi atau indak, ado banyak kabiasoan nan manusia lakukan, mambuek makhluk haluih tatarik barado di dakek kito. Bahkan bukan tak mungkin, makhluk haluih akan sanang mangikuti kito. Perilaku dan kebiasaan manusia nan kurang tapek, dapek bapangaruah tarhadap kahadiran makhluk haluih di dakek kito. Namun iko masih lah kapicayoan samato nan alun adoh panjalehannyo sampai kini.",descriptive
1502,"Lah ambo kecek an ambo ndak bisa manyanyi di muko umum tapi nan kawan ko manyuruah juo manyanyi ka ateh pentas. Memang ambo suko manyanyi tapi hanyo untuak diri ambo surang dan untuak urang-urang sekitar ambo se nyo. Kalau banyanyi di muko umum tu samo sakali alun pernah ambo lai. Tapi ba alah, pas acara pentas seni tu ambo pasoan se banyanyi ka ateh pentas lai. Ruponyo dek sangkiang grogi nyo sampai lupo lirik lagu ko. Manggaretek bana. Manggigia bibia ko dek manahan malu. Pas lah salasai walaupun kanai galak an dek kawan-kawan nan manyuruah tadi tapi taraso lega bana perasaan ko.",descriptive
8505,"Satiok partamuan acok nyo harus diakhiri oleh papisahan. Raso sakik papisahan ko labiah taraso kalau urang nan wak sayngi nan hrus bapisah jo wak, bisa jadi sahabat, pasangan, atau keluarga. Saat bapisah, wak akan manglami nan namonyo tahap kesedihan. Tahap patamo, manyangkal (denial) yaitu tahap dima wak ndak manarimo papisahan nan harus tajadi, wak batanyo-tanyo dek a wak harus bapisah atau ditinggaan. Tahap salanjuiknyo kamarahan (anger), yaitu tahap dima wak maraso berang jo kaadaan. Wak jadi manyalahan diri wak, atau urang lain ateh kamalangan nan wak rasoan. Salnjuiknyo tahap depresi, di tahap ko wak mulai barandai-andai kalau papisahan ndak akan tajadi kalau wak ndak malakuan kasalahan. Dan tahap akhir panrimoan, tahap dima wak mulai menerima papisahan nan tajadi, wak mulai badamai jo kaadaan.",expository
857,"Di saat kalian akan batandiang olahraga ado beberapa hal nan harus kalian lakukan di saat minik-minik akhir manjalang ka batandiang. Kurang labiah ado 4 hal yaitu nan pertamo, kalian harus melakukan Teknik Stretching. Teknik ko adolah prose maragangkan otot tubuah sabalum, katiko, dan sasudah baolahraga. Jiko kalian ndak melakukan iko mako di khawatirkan kalian mangalami naiak batih, kram otot, dan sejenisnyo. Nan kaduo, minum aia putiah sacaro perlahan sahinggo saat batandiang kalian ndak mangalami dehidrasi. Nan katigo, atur angok supayo kalian labiah rileks dan ndak grogi mahadok i pertandiangan. Nan terakhir, jan lupo untuak badoa supayo pertandiangan kalian dilancarkan dan di agiah hasil terbaik dek Tuhan.",expository
447,"Salah satu Rukun Islam nan dilakukan saat bulan Ramadhan adolah bapuaso. Untuak manjalankan puaso ko ado beberapa tata caro dan harus awak lakukan supayo puaso awak ditarimo dek Allah S. W. T. Nan pertamo awak harus baniek untuak bapuaso karano Allah. Nan kaduo, awak dianjurkan untuak makan sahur supayo puaso nan awak jalani ndak taraso begitu barek. Untuak makan sahur ko disarankan mandakek waktu imsak. Setelah waktu imsak awak diwajibkan untuak manahan nafsu baik itu makan, minum, dan amarah sampai waktu babuko datang yaitu katiko matohari tabanam atau katiko waktu maghrib lah tibo. Setelah itu barulah buliah untuak babuko puaso malapehkan dahaga. ",expository
1899,"Manonton film manuruik ambo ado juo manfaat nyo katiko awak bisa mamilah waktu dan mamiliah tontonan yang tapek. Manonton film bisa juo manghilangkan stres. Manonton bisa manjadi sarana relaksasi yang biso memperbaiki suasana hati awak, mangko dari itu piliah lah tontonan yang tapek. Contohnyo kalau lagi stres dan sadiah tontonlah film komedi, kalau nio maambiak banyak manfaat carilah film nan maagiah palajaran bagi awak, kalau lagi nio manambah mood tontonlah film romance. Manfaat manonton film ko banyak dirasoan oleh urang nan bisa maambiak hikmah dari satiok film yang inyo tonton. Banyak dari urang yang mamiliah manonton film untuak manjadi kegiatan katiko langang.",argumentative
2296,"Waktu acaro maulid Nabi, banyak urang sadoalah bakumpua. Warga-warga satampek, tokoh adaik, tokoh agamo, jo tamu-tamu nan lain. Tokoh adaik awak di daerah ko juo mampunyoi raso nilai kaagamaan yang tinggi. Sahinggo tokoh adaik di daerah ambo memang cocok dan sapahaman bana jo toko agamo di daerah ambo. Acara maulid nabi bajalan dengan lancar pado malam hari tu. Tokoh adaik jo tokoh-tokoh agamo yang lain ado di barisan paliang depan, tokoh adaik di daerah ambo pun menyampaikan sapatah duo patah kato untuak maagiah nasehat dan ceramah dalam acaro maulid Nabi pado malam hari ko. Ambo sanang mancaliak urang-urang gadang nan dihormati ado di acara nan ambo ikuik an.",narrative
3295,"Wakatu di sakolah pas lagi baraja sosiologi di hari kamis siang tu ambo maraso sadiah kareno malu bana. Jadi caritonyo ko ambo malu bana dikecek an banun katiak di lokal. Urang nan mangecek tu, indak babisiak ka ambo atau sekedar maingek an se. Urang tu malah mangecek dengan suaro agak gadang bantuak takajuik gitu inyo. Padohal kalau lai kawan, kecek an dan ingek an ambo sacaro palahan. Jan mode itu, malu bana ambo dikecek an baun katiak. Padohal ambo ka sakolah mandi dulu sabalumnyo. Cuman memang ambo indak pakai deodorant, mungkin dek itu jadi baun katiak, tapi rasonyo indak elok jo mambuek ambo malu kareno suaronyo yang gadang tu.",narrative
2123,"Satiok hari senin muraja'ah hafalan basamo-samo di masajik alah manjadi kagiatan rutin ambo di pondok pesantren. Murajaah adolah manjago hafalan Al-quran tetap elok, lancar dan batua. Metode ko penting bana diterapkan oleh urang nan manghafal al-quran supayo indak malupoan hafalan ayaik dan surek dalam Al-quran. Mangko dari itu untuak awak nan manghafal al-quran, marilah untuak rutin murajaah supayo apo nan awak hafal indak lupo dan takana juo dilisan dan ingek an awak. Murajaah marupokan caro yang batua dipagunoan untuak mancapai tujuan yang alah ditetapkan jo caro maulang baliak hafalan yang alah pernah dihafal untuak manjago dari lupo dan salah baco. ",persuasive
2809,"Nenek ambo maagiah pasan ka ambo kalau pulang dari sakolah beko balian inyo susu di supermarket. Susu yang disuruah nenek ambo ko susu yang memang khusus untuak urang alah gaek. Ambo ko lupo apo yang dikecek an nenek ambo ko, ndak tau ilang se pangana ambo pas alah sampai supermarket. Ambo malah mambali susu untuak anak mudo. Pas sadar kalau salah mambali susu tu pas alah di angkot. Baa lah caro ka pulang ko, takuik ambo beko berang nenek. Pas sampai rumah dan alah ambo jalehan ka nenek. Untuang se nenek indak berang bana, cuman manasehati ambo se. Manuruik nenek ambo indak ado gunonyo lai berang, pas berang indak lo bisa mambuek susu ko barubah.",argumentative
1843,"Buek yang nio pai liburan ka tampek wisata yang viral bisa untuak manjadian Heha Ocean View sebagai tujuannyo. Heha ocean view mamiliki konsep bantuak pendahulunyo yaitu HeHa Sky View, tapi heha labiah labiah menawarkan pemandangan samudera biru yang ancak dan megah. Masiah banyak bana hal manariak yang bisa awak jadian tampek tujuan untuak liburan. Di siko ado ado tampek foto yang kalian wajib datangi  yaitu tampek spot-spot foto yang memang disadioan oleh pihak pangalola. Indak lupo juo tampek ko adolah tampek kuliner yang mangusung konsep luar ruangan. Untuak yang nio menikmati kulinerannyo kalian alah disadioan bangku-bangku dan meja kayu yang di desain jo konsep minimalis. Baa pasti kalian tertarik untuak mandatanginyo, datanglah ka siko dan rasoan suasananyo.",persuasive
5724,"Pendidikan Bahaso Indonesia adolah salah satu aspek nan pantiang dan paralu diajakan kapado siswa disekolah ataupun paguruan tinggi. Bahaso Indonesia adolah bahaso pasatuan, bahaso resmi nan digunokan di Indonesia salain dari Bahaso daerah masiang-masiang. Karanonyo Bahaso Indonesia alah diajan sajak dari SD sampai paguruan tinggi. Para pelajar jo mahasiswa paralu mamahami, manguasai, dan mangimplementasikan Bahaso Indonesia dalam iduik sahari-hari, samacam manyimak, mambaco dan mangecek. Pembelajaran Bahaso Indonesia di arahkan untuak maningkekkan kamampuan peserta didik untuak bakomunikasi dalam Bahaso Indonesia nan baik dan bana. Pembelajarannyo dilakuan sacaro lisan samo tulisan, dan manumbuahkan apresisasi kapado karya sastra masyarakaik Indonesia. Pemebelajaran Bahso Indonesia mancakup Manulis, mandangan, mangecek, dan mambaco.",descriptive
3813,"Islam jelas malarang laki-laki yang manyarupoi padusi dan sabaliaknyo. Misal laki-laki indak buliah mamakai baju padusi, perhiasan jo ciri khas padusi lah. Indak juo buliah manyarupoi caro jalannyo, suaronyo dan lain-lain. Caliak se lah banyak mudharatnyo, ditakuik an juo malah tajadi hal yang manyimpang. Suko sasamo jenis atau yang masuak ka dalam cakupan Lgbt. Saharusnyo awak manghindari hal-hal mode ko, kareno faktor lingkungan jo kebiasoan awak bisa mampangaruhi pandangan jo perilaku awak. Hal yang harus kalian hindari juo adolah manonton sagalo hal yang marupokan film sasamo jenis. Kareno apo nan awak caliak adolah hal yang indak elok dan bisa mampangaruhi awak.",persuasive
2345,"Pado hari minggu kapatang Mira takajuik bana katiko kanai prank jo kawannyo. Kawannyo ko mangarajoan inyo pas baru pulang dari mangaji. Tibo-tibo se kecek urang tu adiak ambo dirumah tatimpo kayu, tu takajuik ambo. Langsuang se ambo balari ka rumah, pas dicaliak adiak ambo ko elok-elok se. Tanyato urang tu mangarajoan ambo dan sakatiko pas ambo kalua paga rumah. Urang-urang tu alah ado disitu dan malempa talua, gandum jo aia ka ambo. Kecek urang tu ""prank"" dan ado tulisan di karareh yang dipacik salah satu kawan ambo. Tulisan nyo salamaik ulang tahun untuak ambo. Bisa-bisa nyo kayak ko prank urang tu ka ambo.",narrative
1472,"Di sakolah ambo terkenal sabagai anak nan suko mancacek kawan nan basilemak peak katiko pai sakolah. Sabananyo ambo mancacek tu ndak serisu-serius bana, bahkan kadang sambia bagarah karano ambo emang pagarah dari sinannyo, tapi banyak juo nan ma anggap serius. Suatu katiko, di saat ambo sadang sambayang bajamaah di masajik sakolah, pas sadang sujuik tibo-tibo babunyi 'rak' di sarawa ambo. Ambo lah raso pasti saat itu sarawa balakang ambo cabiak. Ruponyo pas lah salasai salam dan ambo cek ternyato dugaan ambo batuah. Sarawa balakang ambo cabiak sahinggo lah malu se ambo dibueknyo. Akhirnyo saharian tu ambo harus maminjam jaket kawan abo untuak malampok an sarawa ambo nan cabiak.",descriptive
7898,"Mahabisan waktu liburan basamo camping di daerah puncak bogor. karano udaronyo dingin dan segar kami mamiliah tampek itu untuak cammping. salain itu, nan jadi pertimbangan kami tampeknyo alah di lengkapi wc umum dan tampek untuak mandi dan cuci piriang. untuak pamandangannyo rancak, kito bisa maliek kota bogor dari bukik ko. apolai katiko malam hari, pamandangannyo sangaik labiah mamuehan. Karano awak bisa liek kerlap kerlip lampu nan ado di kota bogor. tampek kami camping ko namonyo bukik kupu kupu. untuak biaya masuaknyo cukuik mambayia 15 ribu perorang dan 10 ribu persatu motor dan biaya penitipan helmnyo 5 ribu. cuma butuh biaya 30 ribu untuak bakemah disiko.",descriptive
3739,"Kalau tadi pandapek urang nan satuju dan maraso efektif kalau diterapkan 4 hari karajo salamo saminggu. Lainhalnyo jo Vania, inyo labiah mamiliah untuak karajo bantuak biasonyo yaitu 5 hari karajo salamo saminggu. Manuruik vania dengan 5 hari karajo alah teraso efektif, mangingek babarapo beban karajo yang bisa disalasain di hari jumaik sahinggo indak manggaduah di hari libur. Kareno pasti kalau dipasingkeknyo hari karajo, beban karajo pun akan maningkek dan wakatu untuak manyalasaiannyo pun singkek. Sahinggo memang tanago jo pikiran awak harus sabana dihabih-habih an di salamo wakatu itu se. Tantu iko hanyo sabuah pandapek dan urang pun bebas untuak bapandapek.",argumentative
4324,Saat itu marupokan hari liburan Lisa sasudah satu semaster inyo jalani untuak belajar di kampusnyo nan barado di luar daerah. sebelum pulang kampuang Lisa manyampekkan untuak pai mangelilingi daerah tasabuik . Saat itu Lisa singgah ka Salah satu tampek wisata Jam Gadang nya yaitu Bukittinggi. Lisa mambeli banyak sekali oleh-oleh berasal Dari daerah tasabuik . Partamo Lisa mangunjungi salah satu toko nan Terkenal jobkaripik baladonya. Lisa mamutari toko tasabuik untuak mancari karipik balado jo bumbu nan cukuik banyak. Akhirnyo Lisa mambeli sebanyak 1 kg karipik balado di toko tasabuik . Lalu katiko Lisa mambayar balado inyo taringek jo pesanan ibunyo untuak mambelikan Sanjay. Lisa pun berkeliling toko untuak mancari Sanjay pesanan ibunyo tasabuik . Sasudah basuo barulah inyo mancubo untuak mamilih mano nan kualitasnyo paling rancak. Sasudah ditetapkan pilihannya inyo pun mambayanyo di kasir.,narrative
4645,"Sebelumnyo,  untuak manyimpan file dapek dilakukan di dalam laptop ataupun flash disk. Namun saat iko manyimpan file dapek malalui Google Drive. Hal iko sangek mampermudahkan urang nan manyimpan file tasabuik karano inyo dapek mangaksesnyo di manapun dan kapanpun. Serta indak haruih mambaok laptop ataupun flashdisk ka mano-mano. Teknologi Penyimpanan file iko alah sangek bakembang sahinggo dapek mampermudahkan awak dalam manyimpan dan mangakses kembali file nan sadang awak amankan tasabuik. Manggunokan internet dalam mangaksesnyo sahinggo dapek mampermudahkan awak mangedit ataupun malihat file tasabuik.  Selain itu file nan tadapek di dalam Google Drive jugo bisa diakses oleh urang lain Asalkan awak mamberi izin kapado mereka. Kecanggihan tentang Penyimpanan file saat iko alah sangek maningkat dari tahun-tahunsabelumnya. ",narrative
190,"Hobi mambaco adolah salah satu hobi nan sangat produktif. Selain melakukan kegiatan nan disuko dapek lo mamparoleh ilmu. Anak kawan ambo dari ketek alah mulai dikenalkan jo buku, sahinggo kini nyo ndak bisa lapeh dari buku. Kama-kama selalu baok buku. Ado wakatu luang saketek pasti buka buku. Alah manjadi kecanduan baginyo mambaco buku. Di sekolah pun anak ko terkenal anak yang pintar dan jenius. Untuak anak sa usianyo pengetahuan umumnyo luas, apo lai pelajaran sakolahnyo. Sabalum guru manarangan lah nyo baco materi tu, sahinggo katiko guru manjalehan makin malakek di utaknyo. Juara 1 alah jadi langganan baginnyo di kelas. Mudah-mudahan kelak anak awak hobi mambaco buku bantuak inyo.",narrative
2763,"Mancaliak hantu indak jauah-jauah bacarito tentang hal mistis. Awak nan mancaliak langsuang panampakan makhluk halui ko pasti maraso takuik. Sabanayo hantu lah yang paliang takuik kapado awak, jadi jan lari dan maraso takuik bakalabiahan katiko mancaliak sabangsa inyo. Ditarangan juo di salah satu hadis kalau makhluk haluih lah yang labiah takuik ka awak. Mereka hanya manakuik-nakuik an awak dan nio manggoyahkan kaimanan awak ka Allah. Mangko dari itu, marilah awak balindung kapado Allah SWT dari godaan jin dan setan. Badoalah katiko awak maraso takuik dan takuiklah hanyo kapado Allah. Makhluk haluih takuik kapado awak malabiahi raso takuik awak ka inyo, ingek se itu.",persuasive
3384,"Wakatu di sakolah ambo baraja IPS satiok hari rabu, ambo ingek bana dulu itu. Baraja juo saketek-saketek tentang kapamimpinan dalam politik atau pemerintahan yang ado di Indonesia ko. Ambo pernah baraja juo wakatu itu tentang Politik otoriter. Jadi politik otoriter ko adolah gaya kapamimpinan yang otoriter. Yaitu bantuak pamarintahan yang panekan kekuasoan nyo tu hanya ka negara atau pribadi tatantu, tanpa mancaliak derajaik kebebasan individu. Labiah jaleh nyo sagalo pembagian tugas dan tanggung jawek dipacik dek si pamimpin yang otoriter tu, sedangkan bawahan hanyo malaksanoan tugas yang alah diagiah. Banyak kakurangan dalam kapamimpinan nan mode ko, untuang se indak sampai kini.",narrative
3195,"Ambo punyo kawan nan inyo tu santai bana. Saking dek santainyo inyo, pernah wakatu kami sadang makan siang. Makanan nan inyo bali tu, tajatuah tapi masiah diambiaknyo baliak. Keceknyo alun 5 minik, padohal itu alah kumuah dek ambo. Jajok bana ambo mancaliak makanan nan alah kumuah tu. Kalau kawan ambo ko di makan nyo se makanan yang alah tajatuah tu. Memang lamak makanan yang tajatuah tu, sayang juo kalau indak di makan kareno baru dibali. Cuman kalau alah kumuah mode tu jajok bana ambo makan nan alah kumuah. Bayangan se lah alah takanai jo kaki bakeh urang, kan jalan tu bakeh urang jalan. Walaupun di buang nan kanai kumuah, masiah jo tetap kumuah dek ambo.",narrative
69,"Usaho kopi kini sedang manjamur bana di Indonesia. Baik itu di kota gadang, kota ketek, bahkan di kampuang pun banyak nan alah mambuek tampek tongkrongan mode kadai kopi. Namun, berdasarkan survei banyak pemilik warung kopi ko tarutamo kadai kopi nan ketek-ketek ndak mangarati caro mamanggang kopi karano kopi nan biasonyo dipakainyo adolah kopi bubuk nan alah siap jadi. Padahal ilmu tu sangat penting agar raso kopi tu labiah nikmat. Jadi kok nio fokus di usaho kadai kopi ko cubolah mulai mancari-cari ilmu di youtube ba a caro bisa jadi coffe roaster nan hebat supayo bisa mancari tahu nan ma biji kopi nan rancak, ba a maolahnyo sampai jadi kopi nan nikmat. ",persuasive
4624,"Dalam penggunaan mesin cuci ado hal-hal nan dilarang katiko mesin cuci mangerjakan tugasnyo yaitu mambarasiahkan pakaian.  Hal partamo nan dilarang yaitu mamasukkan benda-benda asing kapado tabung pengering maupun tabung pencuci. Benda-benda Hasil tasabuik dapek baupa paku, pasir,  dan lain sabagainya. Hal iko dapek merusak mesin cuci sahinggo dapek manurunkan performanyo dalam mambarasiahkan pakaian. Selanjutnyo yaitu katiko mangering baju, baju dimasukkan indak barek sabalah sahinggo katiko mangering dapek baputar dengan ritme nan taratur sahinggo pakaian nan sadang dikeringkan itu pun dapek kering sasuai dengan waktunya. Selanjutnyo yaitu indak tiba-tiba mambuka penutup tabung.  Selain itu untuak manjago keamanan dilarang untuak mamasukkan tangan katiko mesin cuci malakukan aktivitasnyo karano dapek baesiko tahadap tangan tasabuik. ",expository
5356,"Samakin bakambangnyo teknologi sairiang jo pakambangan di bidang pa film an, kini film nan di buek dek Indonesia indak kalah ancak dari pado film dari lua takah dari Amerika jo Korea. Salah ciek film nan rancak dan sangek disaranan manontonyo adolah flm bajudul Miracle in Cell No 7. Film nan sadang viral, diman-mano urang mambahas film ko, di instagam, tik-tok bahkan di kaleh urang mambahas film ko adolah film adaptasi, sabalumnyo alah banyak nan ma adaptasi film ko kini Indonesia salah cieknyo. Film ko bacarito tantang saurang ayah nan punyo katabatehan, bisa dikecekan ayah ko disabilitas. Iko carito pajuangan saurang anak nan mampajuangan hukum nan adia. Dimano ayahnyo ko di tuduah mambunuah dan mandapekan hukuman mati. Sangkek itu inyo masih ketek, walaupun ayah nyo alah indak ado nyo tatap bajuang mambarasiahan namo ayahnyo. Film ko ancak bana ditonton apo lai kalau samo ayah. Film ko maianan dek artis nan kamampuan ektingnyo rancak, musiknyo elok dan pambaokan caritonyo rapi sahinggo awak bisa manghayati film ko.",descriptive
622,"Sebelumnyo ambo takajuik bana dengan pemberitahuan di WA basonyo hasil tes swab ambo positif covid. Sabalum di agiah tau kalau ambo positif saketekpun gejala ndak ado nan ambo rasokan. Tamasuak batuak-batuak. Tapi setelah ambo tahu kalau ternyata ambo positif covid gejala-gejala mulai bamunculan. Mulai dari batuak-batuak, sasak angok, kapalo paniang, raso makanan ndak ado nan taraso, dan ngilu-ngilu di persendian tibo-tibo datang sacaro basamo-samo. Takuik bana hati rasonyo. Salamo sakik hanyo bisa solat taubat karano alah raso-raso ka mati se saat itu. Ditambah berita-berita nan di siarkan di TV tambah mambuek pintu gerbang kematian taraso samakin dakek. Untuanglah ambo bisa malewatinyo dengan selamat.",descriptive
7653,"Mako karano kasataraan didahulakan, pabedaan paran antaro laki-laki dan parampuan dipandang basifek patriarki dek feminis lesbian. Banyak feminis lesbian nan manolak karajosamo jo kaum gay. Lesbian nan labiah bapandangan esensial maraso bahwa pandapek feminis lesbian nan saparatis dan baamarah itu marugikan hak-hak kaum gay, Salanjuknyo, kaum biseksual dan transgender maminta puo pangakuan dalam komunitas nan labiah gadang. Sasudah euforia kerusuhan Stonewall mereda, dimulai dari akhir 1970-an awal 1980-an, tajadi parubahan pandangan, babarapo gay dan lesbian manjadi kurang manarimo kaum biseksual dan transgenser. Kaum transgender dituduah talalu banyak mamabuek stereotip dan biseksual hanyolah gay atau lesbian nan takuik untuak mangakui identitas seksual mereka.",argumentative
637,"Kalau kalian nio prank pacar kalian untuak putuih jan tangguang-tangguang. Jan tibo-tibo se mangecek an nio putuih. Kalau mode itu ndak akan berhasil. Pasti nyo tau kalau kalian sadang nge prank inyo. Apolai kalau kalian dari dulu acok lo nge prank pacar kalian. Kok dapek beberapa hari kalian sabalum ma pranknyo kalian buek situasi hubuangan kalian sadingin mungkin. Kalau inyo chat WA jan di baleh, kalau nyo manelepon jan diangkek. Buek se situasi se akan-akan kalian alah muak jo inyo. Jadi katiko kalian prank nio putuih ka pacar kalian pasti berhasil. Sarupo pacar ambo nan manangih-nangih datang ka rumah dek ndak nio putuih. Padohal cuma prank.",expository
3951,"Dihari hujan, den taraso lapa karano sajak pagi sampai sanjo kini den alum makan. Dek kini sadang ujan, den mamasan makanan via online di salah satu aplikasi nan banyak manyadioan pesan makanan anta ka alamat. Den mamasan nasi bungkuih samba ayam baka. Menu iko merupakan menu nasi bungkuih nan paliang den suko. Manunggu sekitar 20 minik akhianyo makanan den sampai diantaan. Den mamakan nasi bungkuih tu sambia manonton video lucu. Sampailah ka video lucu bana sampai den tasadak. Den maminum aia untuak mangurangi raso padeh nan kini sampai ka kerongkongan. Sudah itu, den baranti manonton sambia malanjuikan makan nasi bungkuih.",narrative
3086,"Mars adolah planet ke 4 dari matohari, planet ko acok dijuluki sabagai planet merah. Kareno tacaliak dari jauah warnonyo kamerah-merahan. Peneliti antariksa manaliti dan mangecek an kalau planet mars ko adolah planet kaduo yang dapek di tempati dek manusio. Ciri-ciri planet mars ko adolah permukaannyo tadiri dari gunuang-gunuang barapi, lembah, lapisan es, jo sungai yang kariang, bawarno merah, mampunyoi duo satelit yaitu phobos jo doimos, dan mangorbit salamo 687 hari. Walaupun peneliti mangecek an bisa di tinggali manusio planet ko, tapi indak bisa dijadian tampek tinggal. Kareno memang indak ado planet yang mampunyoi kahiduik an bagitu gadang dari planet awak.",descriptive
5015,"Katiko manjalani kehidupan pernikahan ado barbagai masalah nan bisa sajo tajadi tahadok pasangan salah satunyo perselingkuhan.  barikut tips nan dapek dilakukan untuak mandeteksi Apakah pasangan alah barselingkuh.  partamo,  mangecek jadwal pulangnyo karano biasonyo sasaurang nan alah barselingkuh inyo akan merubah jadwalnyo manjadi labiah lamo dari biasonyo.  kaduo,  salalu manghindari untuak barbuat romantis tahadok pasangannyo.  katigo,  salalu mamiliki alasan nan babeda-beda katiko indak sadang barada di rumah dan alasan nan diberikan itu indak sasuai jo faktanyo dalam artian pasangan saringan bana barbohong tentang lokasinyo saat itu.  kaampek,  manjadi labiah tertutup tentang privasinyo sahinggo inyo mamastikan bahwa privasinyo alah terjago jo  arek.  Itulah salah satu hal nan dapek dilakukan untuak mandeteksi pasangan nan mungkin sajo  mamiliki urang lain di sisinyo. 
",expository
5711,"Tata surya adolah kumpulan benda langik nan tadiri dari matohari dan sado objek nan tarikat karano gravitasinyo. Tadi disekolah Den baraja tentang namo-namo planet nan ado ditata surya. Urutan planen dimulai dari nan paling dakek samo matohari yaitu merkurius, venus, bumi, mars, juoiter, saturnus, Uranus samo nan tarakhie neptunus. Bu guru manjalehan kalau satiok planet nyo punyo karakter nyo masiang-masiang. Partamo merkurius adolah planet nan indak punyo atmosfer dan disabuik planet bintang fajar. Kaduo planet venus nan hampia samo gadang jo bumi. Katigo planet bumi nan punyo atmosfer nan bisa ditinggali makhluk iduik dan punyo satelit alami yaitunyo bulan. Kaampek Mars nan disabuik planet merah karano pamukaanyo manganduang besi oksida. Kalimo Jupiter nan marupokan planet paliang gadang. Kaanam saturnus nan diselimuti sabuk awan dan mampunyoi cincin. Katujuah Uranus nan punyo sumbu rotasi sabidang samo bidang edarnyo. Tarakhir neptunus, hampia samo jo planet Uranus sahinggo disabuik planet kamba.",narrative
3417,"Sabalum awak mamilih pasangan untuak dijadian kawan hiduik tantu harus yang batua. Kareno inyo yang akan jadi kawan hiduik awak dalam kahiduik an bapasangan. Barikuik ciri urang nan cocok untuak awak jadian kawan hiduik. Batanggung jawek jadi inyo yang bisa tanggung jawek, inyo yang pekerja kareh, inyo yang salalu nio mancari solusi katiko ado masalah, inyo yang mamberikan pangaruah positif juo untuak awak. Jadi hal nan bisa kalian partimbangkan untuak bisa jadi suami kalian kalau alah mode tu cirinyo. Kareno kahiduik an barumah tanggo tu indak main-main jadi barantilah keinginan untuak manikah kalau kalian masiah ego nyo tinggi dan indak saling sayang.",descriptive
6240,"Pasahabatan laki laki jo padusi iolah comfort zone nan sulik batahan platonik untuak wakatu nan lamo, walau pun bisa sajo awalnyo murni damikian. Padusi ingin santai salamonyo dalam comfort zone, samantaro (kabanyakan) laki laki justru gata manggunokan comfort zone sabagai batu loncatan untuak ka zona-zona lainnyo. Padusi mancaliak kanyamanan, laki laki mancaliak kasampatan. Itulah nan akan normalnyo tajadi, kacual sang padusi indak Nampak manarik atau unattractive. Jadi pado intinyo laki laki jo padusi apokah bisa murni bakawan dakek sajo atau cuma sakedar sahabatan sajo? Sacaro general indak bisa. Karano salalu ado katartarikan sacaro emosional antaro kaduonyo maskipun itu saketek sajo.",argumentative
1184,"Manuruik pandapek ambo, katiko kalian barado di suatu tampek nan masih sangaik asiang kalian ndak paralu batahan jo raso takuik kalian karano takuik barado di tampek asiang tu marupokan hal biaso. Namonyo se tampek baru pasti banyak kebiasaan, karakteristik, dan budaya nan babeda dari urang-urang nan akan awak tamui. Seharusnyo kalian bausaho untuak bisa ba adaptasi dengan tampek baru tu. Dengan ba adaptasi akan mambuek kalian maraso labiah nyaman katiko barado di tampek nan baru. Satu hal nan paralu kalian ketahui basonyo katiko kalian berhasil manaklukan tampek asiang tu berarti level kalian naiak karano ndak sado urang bisa ba adaptasi dengan lingkuangan baru. ",argumentative
1408,"Kebersihan tu adolah sabagian dari iman. Pasti sado umaik Islam tau itu. Tapi ba a kok masih ado juo urang nan ndak paduli jo kebersihan rumahnyo. Contohnyo se rumah urang nan babaun-baun anyia. Bukannyo ba a-ba a, jan sampai urang ma anggap awak kumuah lodah. Barasiahan lah rumah tu supayo ndak ba baun anyia. Pakai cairan pewangi khusus mam pel lantai. Nyo baun rumah tu mancaminkan ba a pahuni rumah nyo. Kok baun rumah anyia pasti anggapan urang nan punyo rumah ndak mamparatian kebersiahan rumahnyo. Kok urang yo ndak mampakecek an awak di muko, tapi di balakang awak kan ndak tau nyo mangomen apo do.",persuasive
2611,"Mancaliak pertandingan Bola Basket di sakolah yo sero bana. Salain pamain nyo banyak yang gagah dan tampan tapi sero juo mancaliak urang bamain basket. Walaupun ambo padusi tapi nio bana rasonyo bisa bamain bola basket. Akhirnyo ambo mancari baa caro padusi mamulai bamain bola basket. Patamo palajari semua aturan dan caro bamain basket, kaduo picayo diri, katigo rajin malatiah fisik, siap tu minta saran ka urang yang ahli, siap tu kembangkan keterampilan basket. Kareno basket juo indak laki-laki se, kini banyak juo padusi yang mamainkannyo. Basket juo alah manjadi olahraga favorit di dunia, setiap laga basket yang gadang pasti dipanuahi panonton.",expository
6967,"Siapo sangko lompek tali nan dulu manjadi pamainan anak-anak kini manjadi olahraga kardio nan disukoi banyak urang. Olahraga ko rancak untuak mambaka kalori dan mambuek badan bakaringek capek. Alat nan digunoan sederhana pulo, cuma paralu tali sabagai acuannyo. Lompat tali ko bisa dilakuan dimano sajo, bisa dilakuan di lapangan, rumah, sampai ruangan nan ketek sakalipun. Hanyo malompek malalui tali, alah bisa mambuek karingek banyak dan dapek mamompa darah lebih cepat. Siapopun bisa malakukan lompek tali ko. Lompek tali ko tamasuak oalhraga nan manyanangkan, bisa sambia mandanga musik. Indak paralu lo waktu nan lamo, 10 sampai 20 minik per hari alah bisa mambuek badan manjadi sehat dan bugar.",persuasive
6786,"Para ibu rumah tanggo nan bosan dengan karajo nan itu-itu sajo, lakukanlah kagiatan bacocok tanam di rumah kalian. Kagiatan iko dapek manghasilkan banyak manfaat nan nantinyo bisa dirasokan dek saluruah anggota kaluarga. Saindaknyo ado 6 manfaat dari kagiatan bacocok tanam di rumah nan dilansir dari laman idn. Partamo, bacocok tanam di rumah dapek manyegarkan udaro rumah kalian. Kaduo, kagiatan bacocok tanam bisa manjadi salah satu kagiatan fisik sahinggo para ibu rumah tanggo bisa tetap manjago kabugarannyo. Katigo, katiko para ibu rumah tanggo malakukan kagiatan bacocok tanam, hal itu dapek manjadi sarana baraja baru pagi anak-anak. Kaampek. kagiatan bacocok tanam dapek manakan pangaluaran tarutamo jiko nan ditanam adolah sayua atau bahan-bahan dapua seperti lado. Kalimo, jiko nan ditanam adolah tanaman ubek, itu dapek juo manoloang katiko ado anggota kaluarga nan sakik. Terakhir, babarapo sampah nan ado di dapua pun dapek dimanfaatkan manjadi pupuak sahinggo mangurangi limbah.",persuasive
950,Bagi kalian nan suko bakodak pasti alah sangaik akrab samo nan namonyo kamera. Dari jaman kakek nenek awak dulu kamera ko alah digunoan untuak maabadikan momen-momen di maso lampau nan mungkin ndak akan bisa taulang di maso kini. Nenek ambo adolah salah satu urang nan suko bana bakodak dari mudonyo sampai kini. Kalau urang dulu foto-foto nan diambiak saay itu pasti di kumpuan dalam ciek album. Koleksi album foto nenek ambo sangaik banyak. Bisa dikecek an salemari pajangan tu isinyo album foto nenek ambo se. Jadi kalau kalian mancaliak ambo suko bana bafoto-foto dima pun barado sabananyo turunan dari nenek ambo.,narrative
1416,"Pasti kalian pernah mancaliak rumah urang nan panuah jo saranggo. Mulai dari samuik sampai ulek kaki saribu bamunculan di rumah urang tu. Biasonyo rumah urang nan panuah jo saranggo ko disebabkan karano di sekitaran rumah nyo tu masih banyak samak-samak sahinggo saranggo-saranggo nan ado di samak tu naiak ka ateh rumah. Jiko rumah kalian tamasuak ka dalam kategori nan ambo sabuik an, mako kalian ndak paralu cameh dan maraso lameh. Kalian bisa malakukan pembasmian saranggo dengan manggunokan ubek saranggo nan lah banyak di jua di pasaran. Harago nyo pun ndak maha. Jiko caro ko ndak berhasil mako jan putuih asa. Ndak ciek jalan ka Roma. Caro lain nan bisa kalian lakukan adolah dengan manggunokan jasa pambasmi saranggo rumahan manggunokan cairan kimia nan tantunyo aman digunokan. ",expository
2826,"Mia pernah malakuan kasalahan wakatu ketek dan inyo manyalahan adiaknyo surang. Kareno takuik alah babuek kesalahan mia manyalahan adiak nyo yang labiah ketek 5 tahun dari inyo supayo indak kanai berang amak. Mia mamacahan toples kasayangan amak nyo, mano itu baru dibali dek amaknyo untuak hari rayo lebaran. Bantuak toples nyo tu simple, minimalis tapi mewah, warno gold jo putiah bening kaco, ado saketek paduan bunga jo manik-manik warno gold. Pokoknyo toples yang disuko amak mia lah, tapi indak sangajo malah tapacah dek kareno mia mamainkannyo. Katiko pacah mia ko alah katakuik an bana, padohal amak nyo mungkin berang sabanta se tapi inyo malah manyalahan adiak nyo supayo indak kanai berang.",descriptive
7447,"Rumah gadang gi darek mampunyoi parbedaan jo rumah gadang nan ado di kawasan rantau, baik nan di pasisia timur maupun pasisia barat. Parbedaanyo mancolok yaitu bantuak atoknyp nan bagonjong sahinggo rumah gadang nan ado di darek biasonyo disabuik rumah nan bagonjong. Pandirian rumah gadang bagonjong di darek ado aturan adatnyo surang. Rumah bagonojong hanyo buliah di darah nan bastatus nagari. Rumah gadang Gadang Gajang Maharam bantuak gayang maharam, yaitu gadang, leba dan tampek kokoh. RUmah gadan ko tadiri dari banyak ruangan. Rumah ko marupokan rumah suku, bukan rumah saparuik. Gajah maharam labiah bafungsi sabagai rumah adat daripado rumah hunian. Gajah maharam difungsikan sabagai tampek pesat, baik pesta parnikahan maupun kamatian. Ragam rumah gadang ko banyak ditamui di Luhak Tanah Datar. pintu masuak ruamh gadang ko biasonyo talatak di tangah baik di muko maupun di balakng.",persuasive
8611,"Hari iko Fira ulang tahun. Fira sanang bana dek bapikia pasti kawan-kawannyo ingek jo ulang tahunnyo dan akan mandapek banyak ucapan ulang tahun pas inyo di sakola. Pagi itu Fira pai dengan samangaiknyo. Sasampai di sakola, inyo basobok jo kawan-kawannyo. Tapi ndak ado ciek pun nan maucapan salamaik ulang tahun ka inyo. Inyo jadi sadiah dek kenyataan ndak sasuai jo harapannyo. Dek sadiah tu akhirnyo Fira mamutuihan untuak ndak ikuik kumpua jo kawan-kawannyo sapulang sakola. Pas sadang basiap untuak pulang, tibo-tibo ado nan malempa tapuang ka kapalonyo. Sontak Fira takajuik dan makiak saketek. Satalah itu tadanga lah kawan-kawannyo nyanyi lagu salamaik ulang tahun basamo. Dari pintu ado nan mambaokan kue ulang tahun dan lilin pulo. Fira yobana takajuik dek kejutan ulang tahun nan diagiah kawan-kawannyo.",narrative
5718,"Matohari adolah pusat tata surya. Matohari adolah bintang nan paliang dakek ka bumi. Matohari tasusun atas gas nan batakanan tinggi. Diameter matohari adolah 109 kali diameter bumi, yaitu 1,4 juta km. hal-hal pantiang nan bakaitan samo matoharo, nan partamo sumber energy matohari. Kaduo lapisan-lapisan matohari. Matohari tadiri dari 4 lapisan. Partamo lapisan inti. Suhu pado inti matohari adolah 15000000 derajat celcius. Lapisan kaduo adolah fotosfer yang marupokan bagian parmukaan matohari. Lapisan ko mampu mangaluan cahayo nan bisa untuak panarangan sahari-hari. Lapisan katigo kromosfer nan batindak sabagi atmosfer matohari. Kromosfer babantuak galang merah nan mangaliliangi bulan katiko gerhana matohari total. Lapisan tarakhir adolah korona, yang marupokan lapisan talua atmosfer matohari. Warnanyo kaabu-abuan, korona Nampak katiko gerhana matohari total. Bantuaknyo macam mahkota.",expository
804,"Kalau kalian punyo anak nan berbakat di bidang olahraga jan kalian halangi. Dukuang anak kalian untuak bisa mangembangkannyo. Jan kalian anggap katiko anak kalian suko baolahraga itu adolah hobi dan karajo nan sia-sia . Apolai kalian maanggap itu hanyo karajo bamain-main dan mambuang wakatu.  Kesuksesan anak tu ndak cuma mandapek an nilai rancak di sakolah. Cubo lah caliak bara banyaknyo atlet di lua nagari tu nan sukses. Manuruik ambo, kalian urang tuo nan masih bapikia mode itu harus mampabanyak pergaulan tarutamo jo urang-urang kota sahinggo tabuka pangana kalian. Jan terpaku dengan pikiran kuno juo nan maharuskan anak pandai matematika, fisika, biologi, dan mato pelajaran sakolah lainnyo.",argumentative
6091,"Kementerian Pendidikan dan Kebudayaan (Kemendikbudristek) resmi maapui Ujian Nasional pado Februari 2021. Dengan baitu kelulusan peserta didik sapanuahnyo tagantuang kapado guru, karano guru nan paliang tau evaluasi peserta didiknyo. Kebijakan penghapusan Ujian Nasional sajalan samo proses Penerimoan Peserta Didik Baru (PPDB) yang ndak tapau ka jalur prestasi samo capaian sakolah sacaro umum, tapi umumnyo manggunoan jalur zonasi, afirmasi, dan jalur prestasi ndak terlalu banyak. Walaupun baitu, sekolah masih bisa manjalankan ujian, tagantuag pado sakolahnyo masiang-masiang. Untuak manggantian UN, pemerintah alah manyadioan Asessmen Nasional nan digunoan ndak hanyo untuak manila numeric samo literasi siswa, tapi juo manila mutu pendidikan masiang-masiang sakolah",expository
2729,"Bajalan dimalam hari bak itu manakuik an, apolai bagi padusi. Rina tapakso jalan surang dimalam hari itu ka kosan nyo kareno indak ado kawan. Kawan inyo alah pulang duluan ka kosan. Parasoan cameh dan marindiang katiko maliwaik i sarombongan anak mudo yang sadang tacogok di ateh motor masiang-masiang. Pas rina malangkah ka muko urang-urang tu, tibo-tibo se salah satu anak laki-laki manodongkan sanjato ka inyo. Rina bagitu katakuik an dan manjariak sajadi-jadinyo. Untuang se ado warga yang kalua mandanga rina manjariak. Pas ditanyo warga kecek laki-laki tu mereka cuman bagara se. Manuruik rina iko bukan mampagaraan, iko indak batua lai do. Baa kalau urang lain yang liwaik misal anak-anak atau amak-amak yang lamah mako akan labiah babahayo. Saharusnyo urang-urang tu langsuang di amankan.",argumentative
436,Banyak urang nan mangiro apo nan nyo miliki kini adolah sapanuahnyo miliknyo. Mereka bapikia apo nan nyo dapek an bukan lain adolah karano hasil karajo karehnyo. Padohal sabananyo razaki tu dari Allaah dan harus dibaliak an baliak kapado Allah. Tapi ba a caro mambaliak an nyo? Caro awak untuak mambaliak an razaki nan Allah agiah ka awak adolah dengan caro basyukur terhadap razaki nan awak dapek dengan maagiah sadakah kapado urang nan kurang mampu. Anggaplah urang-urang nan kurang mampu ko sabagai perwakilan dari Allah tampek awak mambaliak an razaki tu. Dalam rukun Islam ka 4 pun ado perintah dari Allah untuak mabayia zakat. Untuk ketentuannyo adolah 2.5 persen dari penghasilan awak sabulan. ,expository
2643,"Banyak urang nan nio bana mampunyoi Laptop Apple. Namun, indak sadoalah urang bisa mamilikinyo kareno haragonyo yang maha. Laptop apple ko maha kareno memang manggunoan operating system (OS) yang babedo dari yang lain. Kalabiahan apple ko memang banyak bana salah satunyo hardware nyo yang bakualitas tinggi. Untuak itu nan punyo pitih labiah atau sadang mancari laptop. Bisa manjadian laptop merek apple ko sabagai pilihan yang tapek untuak daya taha yang tinggi dari laptop ko. Balilah laptop apple ko untuak kalian nan punyo pitih dan bisa mambalinyo. Kareno laptop iko memang indak diraguan lai kecapek an nyo dan banyak kalabiahan dari laptop merek apple ko.",persuasive
7133,"Dulu katiko masih SMA ambo tamasuak dalam anggota paskibra tingkek kabupaten. Waktu itu posisinyo manjadi anggota 45 dan dilatih salamo satu bulan panuah untuak dapek tampil katiko tanggal 17 Agusutus. Sabalum pangibaran dimulai disitu mulai raso cameh, takuik, deg-deg an dan samangek manjadi satu. Para palatih maagiah samangek ka anggota paskibra. Katiko tampail, masuak lapangan, pangambiak an bendara pusako dek pasukan 8 dan sampaipado acora puncak pangibaran. Tapi sayangnyo katiko nio mambuka bendera, tibo-tibo bendera talapeh dari pangaik bendera. Sado urang takajuik, tapi anak paskibra harus tetap tanang sampai akhirnyo kalua lapangan. Sampai di panginapan sado anggota lamah lunglai karano maraso gagal untuak mangibaran bendera dan ado sampai nan manangih, berang dan ado pulo sampai pingsan.",narrative
3194,"Pangalaman masuak ka kosan kawan kumuah bana. Rancano ambo nio makan siang di kosan kawan, kareno kosan kawan labiah dakek jo kampus. Pas masuak ka teras muko kosan kawan tu, baleyak sadonyo makanan entah punyo sia. Lato bana, ambo jajok bana mancaliak makanan nan alah lato tagaletak se di teras. Baa indak tacaliak jo indak diliwaik i makanan nan lato tu, soalnyo ka kamar kos kawan liwaik situ. Kawan ambo pun takajuik, dan mananyoan itu didalam grup kosan inyo. Kareno kamar kosan disiko banyak dan indak tau itu punyo siapo. Mungkin inyo malatak an se makanan nan tu disampiang kotak sampah tapi indak marapikannyo, sahinggo di gaduah dek kuciang.",narrative
6251,"Di babarapo negara, sarupo Belanda, Belgia, Luxembourg, Kanada, dan Kolombia, euthanasia legal untuak dilakukan Eutanasia. Sadangkan di Jerman, Jepang, Swiss, dan baborapa negara bagian di Amerika Serikat hanyo mambolehan metode PAS. Di Indonesia, euthanasia masih tagolong ilegal atau indak buliah dilakukan. Larangan manganai euthanasia di Indonesia sacaro indak langsuang disabuikan dalam Kitab Hukum Undang-Undang Hukum Pidana (KUHP) Pasal 344. Pasal tasabuik babunyi, Barang siapo marampas nyawo urang lain ateh pamintaan urang itu sandiri nan jaleh dinyatokan jo kasungguhan hati diancam jo pidana panjaro paliang lamo 12 tahun. Samantaro dari sisi medis, ktealibatan dokter dalam euthanasia diatur dalam Kode Etik Kedokteran Indonesia (KODEKI) pasal 11 tantang palindung kahidupan.",expository
6841,"Sajak tahun 2020 lalu ujian nasional nan lah dilakukan salamo batahun-tahun resmi ditiadokan. Kaputusan iko kamudian banyak manuai pro dan kontra dari masyarakat lueh. Dek karano itu kaputusan iko kamudian dianggap sabagai sabuah kaputusan nan keliru dek babarapo urang. Namun, maskipun baitu, indak saketek urang nan mandukuang ujian nasional dihapuihkan. Alasan urang-urang nan mandukuang ujian nasional ditiadokan pun baragam. Mulai dari nan bapandapek kalau ujian nasional adolah bantuak katidak adilan tarhadap palajar, sampai nan bapandapek kalau ujian nasional sabananyo indak terlalu pantiang. Urang-urang nan manganggap ujian nasional indak pantiang datang dari para murid SMA. Mereka mangatokan kalau ujian nasional indak manantukan apokah mereka akan ditarimo di paguruan tinggi negeri atau indak.",argumentative
2856,"Tibo-tibo se indak tau di ma asalnyo muncua se kalabang di dakek tampek lalok latia. Tagarak se latia ko malempa kalabang tu jo buku yang inyo pacik. Bukannyo mati atau lari kalabang tu. Malah kalabang tu mangaja latia. Sabana takuik latia ko dikaja dek kalabang. Bantuaknyo se alah manakuik an bana, disatiok tubuhnyo ko kaki se sadoe, bantuak nyo ndak ado beda antaro kapalo jo badan. Latia ko ingek juo kalau keceknyo kalabang ko baracun, katiko dikaja kelabang tu langsuang balari kancang latia. Soalnyo kalabang ko larinyo kancang bana, walaupun inyo ketek. Apak latia yang mancaliaknyo langsuang mambuang kalabang tu.",descriptive
4614,"Saat iko Indonesia alah manerapkan untuak mamindah tayangan ka digital. Sabelumnyo TV analog masih balaku di Indonesia namun saat iko  pemerintah alah manghapus TV analog sahinggo masyarakatnyo haruih baralih ka TV digital untuak manonton siaran televisi.  Hal inilah nan manjadi isu akhir-akhir ini. Banyak masyarakat nan setuju akan ketentuan pemerintah untuak mangalihkan TV analog ka TV digital, namun indak sedikit pula masyarakat nan meraso kecewa dengan keputuihan pemerintah karano inyo masih manggunoan TV analog. Walaupun begitu pemerintah indak mangubah keputuihannyo dan tetap manyuruh masyarakat untuak baalih ka TV digital. Tapi katiko inyo indak mau baarti inyo indak dapek manonton  siaran TV. Mako dari itu banyak gini masyarakat mambali set top box untuak mandapekkan siaran TV digital kembali. ",argumentative
8277,"Pai liburan ka tampek baru acok nyo wak hanyo untuak mancaliak-caliak dan mangunjungi tampek-tampek nan rancak se. Padohal pengalaman mengesankan saat liburan tu ndak cuman karno wak pai ka suatu tampek, ado lo karno wak berinteraksi jo urang-urang nan ndak dikenal di sinan. Berinteraksi jo urang nan dikenal ko emang mabuek takuik saketek dek wak ndak tau urang nan maajak wak ngecek tu urang elok atau jaek. Tapi sananyo ngecek jo urang nan ndak wak kenal tu ado manfaaik nyo lo. Wak jadi baraja untuak ndak malu dan mengurangi masalah komunikasi wak. Salain itu, ngecek jo urang baru tu bisa mandapek carito jo pangalaman baru lo nan mungkin ndak wak tamui di lingkaran pergaulan wak. Dek itu mulailah untuak memberanian diri ngecek jo urang baru saat wak liburan, bisa jadi wak akan mandapek cerita berkesan dari urang itu.",persuasive
8559,"Kitab Perjanjian Baru adolah bagian dari Alkitab yang manganduang surek-surek dari para Rasul dan pangikuik Yesus nan ditulih dalam bahaso Yunani. Kitab ko ditulih satalah Kitab Perjanjian Lamo. Kitab Perjanjian Baru ditulih oleh para rasul dan pangikuik Yesus Kristus pado abad patamo satalah lahianyo Yesus. Mereka manulih surek-surek ka umat-umat Kristen nan ado di saluruah dunia pado waktu itu untuak maagiahan ajaran, nasihat, dan panjalehan tentang ajaran agamo Kristen. Satalah Yesus maningga, para pangikuik Yesus picayo bahwa Yesus adolah Mesias. Para pangikuiknyo pun mnulih carito tentang hiduik, ajaran, dan bangkiknyo Yesus sert ajaran-ajaran nan diagiah oleh Yesus kapado inyo dalam buku-buku nan kamudian dikenal sabagai Kitab Perjanjian Baru.",expository
6125,"Ibuk guru den bacarito kalau komunis iolah ideologi dasar nan umumnyo digunokan dek partai komunis di saluruah dunia. Dalam komunisme, parubahan sosial harus dimulai dari pangambialihan alat-alat produksi malalui peran Partai Komunis. Komunisme sabagai anti-kapitalisme manggunokan sistem partai komunis sabagai alat pangambialihan kakuasoan dan sangaik manentang kapamilikan akumulasi modal pado individu. Komunis iolah paham nan mampunyoi prinsip sado direpresentasikan sabagai punyo rakyat dan dek karano itu, saluruah alat-alat produksi harus dikuasai dek negara untuak kamakmuran rakyat sacaro marato. Komunisme mamparkanalkan panggunoan sistem demokrasi katarwakilan nan dilakukan dek anggota partai komunis, nan sangaik mambatasi langsuang demokrasi pado rakyat nan bukan marupokan anggota partai komunis. Dek karano itu, dalam paham komunisme indak dikenal hak parorangan sabagaimano tadapek pado paham liberalisme",narrative
5443,"Bahkan urang nan alah professional pun bisa tatap malakuan kasalahan salamo tampil di muko umum. Iyo batua, indak manutuik kamungkinan saurang pambaok acara barita nan alah bakacimpuang di dunia itu salamo batahun-tahunpun dapek malakuan kasalahan takah balibet katiko sadang live. Iko bisa sajo tajadi karano damam pangguang. Damam pangguang bisa mambuek awak indak nyaman katiko tampil sahinggo mambuek awak malakuan kasalahan. Damam pangguang bisa sajo tajadi ka sado urang dan bisa dipangaruahan den banyak faktor takah urang nan alum manguasai materi inyo hari itu, urang nan emang takuik tampil di muko umum atau jarang tampil di muko umum urang nan jarang mangecek dan lain sabagainyo.",argumentative
2654,"Ambo marasoan bana paneknyo kalau indak ado masin cuci. Jadi satiok minggu kan wakatu ambo mancuci, cuman minggu kini ko panek badan ko rasonyo. Jadi ambo daripado panek mancuci di kos, numpang jo kawan yang rumahnyo punyo masin cuci. Untuang lai ado kawan nan indak ngekos lai inyo tinggal di rumah. Kalau baju sadang manumpuak tu memang marasai kalau indak punyo masin cuci. Kalau di laundry an baju tu takuik indak capek salasainyo, sedangkan ambo paralu capek. Ambo baok lah cucian kumuah ambo ko ka rumah kawan. Pagi ambo pai dan langsuang mancuci, sore nyo alah salasai dan langsuang ambo baok pulang liak ka kos.",narrative
702,Ndak lo selalu urang dengan penampilan elit dan bagaya intelektual ndak manyerobot antrian. Ambo alah mangalami surang katiko maantri di bandara untuak check in. Nyo kiro dek urang rami urang-urang abih ndak sadar kalau nyo manyerobot antrian. Disorak an lah ibuk ko dek urang-urang nan alah maantri dari muko sampai ka balakang. Heboh lah suasana bandara saat itu. Salasai di sorak an tu baru lah nyo bae maantri ka balakang persis di belakang ambo. Jo suduik mato ambo caliak katiko nyo bajalan ka balakang ambo mukonyo mamerah dan nyo pasang tampang maibo. Asai la. Ndak akan ado urang nan ka ibo.,descriptive
2161,"Tarakhir kali itu ambo mandangaan khutbah yang sabana duduak mandangaan bana tu di wakatu khutbah idul fitri. Ambo ingek bana wakatu itu yang dibahas adolah Awak harus basyukur apo yang diagiah dek Allah. Raso syukur awak ko akan manambuah nikmat yang akan awak dapek an dari Allah SWT. Ado langkah nan bisa awak ikuik an supayo bisa baraja saba. Patamo malakuan relaksasi, kaduo banyak mambaco al-quran, katigo ingek bahwasanyo hiduik di dunio ko hanyo samantaro, taruih tu manyadari duso yang awak lakuan, siap tu bazikir dan ingek salalu apo nan akan diagiah Allah kapado awak nan saba dan basyukur. Kareno urang yang saba adolah urang yang basyukur.",expository
8352,"Banyak jenis undian nan bisa awak basobok di sakitar awak. Ado undian nan nilainyo gadang, ado pulo undian nan hanyo banilai ketek. Ado undian nan diadoan dek bank-bank untuak nasabah-nasabahnyo, nan beko diundi untuak mandapekkan oto, rumah, motor, sampai hp jenis terbaru. Ado pulo undian-undian nan diadoan dek beberapa merek makanan jo minuman nan sahari-hari awak konsumsi. Makanan jo minuman ko biasonyo malatakkan kode unik di baliak kemasan atau di baliak tutuik boto nyo. Beko kode-kode ko akan awak kirimkan dan itu nan akan diundi. Hadiahnyo pun beragam, ado motor, sepeda, sampai pitih nan diagiah kontan. Bamacam-macam hadiah nan ditawarkannyo.",descriptive
3068,"Masalah lingkungan nan ciek lai ado juo tajadi dek kareno pancemaran udaro. Zaman nan samakin bakambang kini, mambuek banyak industri jo transportasi. Manuruik ambo memang batua ado elok nyo kamajuan teknologi ko, tapi ado juo dampak negatif nyo kalau indak sabana diperhatian resiko nyo. Kareno banyak nyo industri atau transportasi yang samakin banyak, mungkin rato-rato kini urang alah maleh bajalan kaki dek kareno punyo oto jo honda. Dampak buruak nyo hal iko bisa manyebabkan tajadinyo pancemaran udaro. Hal iko juo manjadi masalah lingkungan yang awak hadapi, bakurang jo udaro nan barasiah kareno alah tercemar. Kareno itu pabrik-pabrik juo harus mamparhatikan filter carobong asap nyo.",argumentative
1497,"Supayo kalian ndak mangalami hal nan mamalukan sarupo ambo yaitu salah masuak kamar mandi mako kalian harus melakukan tips dan trik dari ambo. Nan pertamo, sa tasasak apo pun raso kalian untuak BAB atau BAK, jan sampai ilang pangana. Harus fokus. Caliak nan ma lambang untuak kamar mandi padusi dan ma lambang untuak kamar mandi laki-laki. Nan kaduo, kalau kalian maraso ragu dengan lambang nan tapampang kalian bisa tanyo ka urang. Jan pernah malu batanyo. Di pepatah se lah di sabuik an malu batanyo sasek di jalan. Nan katigo, kalau lah dalam kamar mandi caliak petugas kebersiahannyo laki-laki atau padusi. Kalau laki-laki berarti kalian masuak ka kamar mandi padusi, begitupun sabaliaknyo.",expository
6908,"Hobi mananam sayuran hidroponik adalah salah satu hobi nan bisa dicubo karano praktis dan mendapek an hasil nan rancak jo banyak. Babagai tanaman sayua bisa ditanam manggunoan metode hidroponik. Hidroponik ko marupokan metode menanam tanpa manggunoan media tanam tanah, jadi manggunoan media aia sajo. Alat-alatnyo pun sadarhano. Alat-alatnyo antara lain rockwoll, wadah penampuang aia samo tampek latak media tanam. Pembibitan bisa dilakuan manggunoan rockwoll sakitar 5 hari, alah nampak tuneh yang nampak, pindahan ka media tanam nan beko dibawah di agiah aia samo pupuak khusus. Indak paralu manyiram tiok hari dan hasilnyopun rancak dan banyak. Cocok untuak nak mamulai hobi baru yang di rumah sajo.",expository
703,Kalian mungkin pernah mengalami apo nan ambo alami. Jadi katiko ambo maantri di suatu pusat perbelanjaan ado ibuk-ibuk nan mamotong antrian dengan tampang ndak tau malu. Katiko disawak malah mamberangan baliak. Bakecek an bagai ambo anak ketek ndak tau sopan jo santun. Padohal alah jaleh-jalehnyo salah. Ambo tu ndak lo nio kalah. Ambo kecek an lah kalau inyo nan ndak tau jo taratik. Umua se nan gadang tapi utak ndak bapakai. Katiko ambo mangecek mode tu langsuang lah mamuncak emosinyo dan langsuang mandorong badan ambo ka balakang. Katiko ambo ka mambaleh langsuang dilarai dek apak-apak nan ado sisitu. Heran jo urang-urang nan mode ko. Inyo nan salah inyo lo nan berang.,descriptive
7920,"banyak adegan dalam film fifty shade of grey nan adegannyo talalu vulgar manuruik awak, karano di film ko banyak adegan bahubuangan badannyo, dan indak lo di sensor do. dan di film ko banyak manampakan payudara dari pamain cewek di filmnyo. dan iko sangaik dilarang kalau ditonton dek urang nan ndak masuak ka kategori umuanyo do. untuak kategori filmnyo iko alah masuak di 21 ka ateh ko ma. anak anak sangaik dilarang manonton film ko, karano iko alun konsumsi untuak anak anak lai do. pantiang untuak urang tuo mandampingi anaknyo untuak manonton film nan sasuai jo kategori umuanyo. karano iko bisa manggaduah perkembangan utak anak anak.",argumentative
275,Amak ambo waktu tu berang jo karena ambo pai ka Bandung maabiah an piti tabungan ambo. Ambo emang lah lamo nio pai konser untuak mancaliak band Tulus yang ado jadwal manggung di bandung. Jarak rumah ambo ka bandung tu 3 jam jadi ambo pai naiak kareta abih lah piti ambo yang ambo tabungan sebulan ko. Tapi ambo sanang bana ketemu ndak mancaliak langsuang Tulus di Bandung jadi walaupun piti ambo abih ndak baa do soalnyo sakali iko lo. Apak ambo se ndak berang tapi keceknyo jan lup jalan pulang se karumah sambil bagarah. Manaruik ambo waktu ambo manabuang tu ado tujuan yang awak nio wujudkan suatu saat nanti ntah dalam waktu dakek atau dalam jangka yang panjang tergantung jo niat awak. Mancaliak urang yang awak idolakan perlu pengorbanan juo yang terpenting awak ndak lupo akan tanggung jawab dan prioritas apo yang paling gadang ndak juo harus manyusahkan hiduik awak.,argumentative
3105,"Ciek lai wakatu itu kami melakuan percobaan ilmiah, samo di hari senin pas palajaran IPA. Kami malakuan eksperimen yang lainnyo. Kami baeksperimen manyatuan minyak jo aia. Kalau nan awak tau kan aia jo minyak tu indak pernah bisa basatu. Jadi kami lakuan percobaan yang alah diagiah materinyo sabalumnyo dek guru. Eksperimen iko dilakuan dengan mudah juo, cuman mancampua aia jo babarapo pewarno makanan. Kareno molekul aia yang dicampua jo cairan lain kecek guru ambo akan mambantuak larutan, tapi indak dengan minyak. Jadi kami agak binguang juo sabananyo pas malakuan itu, cuman memang bahannyo mudah dicari. Pas mandanga materi guru tu bantuak mudah pas mampraktek an nyo ado nan bisa, ado juo nan indak bisa.",narrative
7490,"Habibie parnah karajo di Messerschmitt-Bolkow-Blohm, sabuah parusahaan panarbangan bapusek di Hamburg, Jerman Barat. Pado tahun 1973, inyo baliak ka Indonesia ateh parmintaan Presiden Soeharto. Habibie kamudian manjabat sabagai Menteri Negara Riset dan teknologi (Manristek) sajak tahun 1978 sampai Maret 1998. Gebarakan B. J Habibie katiko manjabat Manristek diawalinyo jo kainginannyo untuak mangimplementasikan ""Visi Indonesia"". Manuruik Habibie, lompek-lompek an Indonesia dalam ""Visi Indonesia"" barumpu pado riset dan teknologi, khususnyo pulo dalam industri strategis nan dikalola dek PT IPTN, PT Pindad, dan PT PAL. Targetnyo, Indonesia sabagai negara agraris dapek malompek langsuang manjadi negara industri jo panguasaan ilmu pangatahuan dan teknologi. Samantaro itu, katiko manjabat sabagai Manristek, Habibie tapiilah pulo sabagai Katua Ikatan Cendekiawan Muslim sa-Indonesia (ICMI) nan partamo. Sacaro tapiliah sacaro aklamasi manjadi Katua ICMI pado tanggal 7 Desember 1990.",narrative
3757,"Selibat barasa dari kato latin caecibatus (hiduik indak manikah), labiah jalehnyo selibat ko hiduik indak manikah dengan alasan iman dan mangabdikan diri sapanuahnyo ka yesus. Kalau zaman dulu istilah selibat tu memang diparuntuak an ka urang yang mangabdikan hiduiknyo ka agamo seperti rohanian. Urang kini banyak yang mamakai istilah selibat ko kareno indak tertarik jo seks, atau bahkan indak nio bahubungan sadalam itu jo lawan jenis. Misal ciri urang yang bapacaran tapi selibat, inyo sekedar nio punyo kawan ngobrol se, kadang sekedar nio untuak relaksasi. Celibacy ko alah manjadi pilihan hiduik yang urang bebas untuak manantukan pilihannyo. Tantu itu indak berlaku kalau di agamo awak, sebagai seorang muslim.",descriptive
5283,"Marujuak ka kompas.com labu siam atau kundua punyo banyak nutrisi didalamnyo dan adolo senyawa antioksidan yang bisa maagiah banyak manfaat untuak kasehatan tubuah.di dalam 203 gram labu siam ado kalori 39, karbohidrat 9 gram, protein 2 gram, serat 4 gram, vitamin C 26% dari kabutuahan sahari hari, vitamin B9 47%, vitamin K 10%, B6 8&, mangan 19%tembaga 12%, seng 10%, kalium 7 %, magnesium 6% dari kebutuhan sahari hari. Sangai banyak manfaat labu siam ko bisa manurunan stress, manguangi paradangan, mancagah karusakan sel, bisa lo untuak majago kasehatan jantuang. Ado variasi untuak makan labu siam ko bisa dimakan matah atau dijadian sayua. Maka dari itu ayolah mulai manyukoi dan makan labu siam atau kundua.",persuasive
6165,"Komunitas lokal Sulawesi Selatan pra Islam dalam mangekspresikan pamujaan tarhadap tampek dan benda-benda sakral sarupo batu naparak (batu data), batang kayu gadang, gunuang sungai dan possi butta. Samantaro dalam mangekspresikan pamujaan tarhadap kuburan-kuburan nan dipahami mampunyoi aspek historikal tartentu dilakukan pado kuburan urang nan dianggap bajaso dalam mandirikan kampuang sarato mamanuhi kasalamatan, lalu terhadap kuburan urang suci salayaknyo kalangan ulamo dan wali. Dalam pakambangannyo, kuburan tasabuik dianggap keramat, sadangkan tampek dan benda-benda nan dipuja itu dianggap sacral. Ragam makhlus haluih dapek di identifikasi malalui tradisi lisan sacaro turun tamurun dari masyarakat Sulawesi Selatan. Hasil identifikasi manamukan bahwa tadapek babarapo jenis manusia aneh atau manyarupoi mahluk gaib di tanah Sulawesi Selatan.",narrative
1784,"Ado nan suko keju ndak di siko, pasti kabanyakan urang suko bana jo sajian yang ado kejunyo. Ado profesi nan bisa kalian jadian karajoan kalau nio mampalajarinyo labiah dalam lai. Profesi iko akan taraso lamak untuak kalian yang cocok, dan untuak kalian nan suko bana keju karajoan iko bisa untuak kalian dalami. Cheesemonger itulah namo profesi ko, namonyo memang tadanga aneh tapi karajoan iko salah satu karajoan yang prestisius di kalangan pecinta keju. Profesi ko penting untuak restoran nan menyajikan keju sebagai bahan utamonyo. Kalian nan suko keju pasti sanang dapek karajo mode ko, kok ado bukaan lowongan kerja profesi ko capek daftar lai.",persuasive
4451,"Katiko Rina pindah sakola dari sakola lamonyo karano urang gaeknyo pindah kota. Rina sabananyo takuik indak mandapekan kawan katiko inyo masuak tapi Rina haruih tetap masuak. Sampai dimuko kelas, Rina mamperkenalkan dirinyo dan asalnyo dulu. Sabulan balalu,Rina alah ado mandapekan kawan namun satalah sabulan balalu itu pun kawan-kawan kelasnyo acok manghino Rina buruak. Rina nan mandanga itupun langsuang manangih karano inyo maraso salalu insecure samo kawan-kawannyo nan lain. Rina nan alah mulai hilang kesabaran untuak malawan anak jantan nan salalu manghino itupun langsuang manyimbek badannyo sampai anak jantan tu tajatuah maraso kasakitan di kakinyo. Satalah kejadian itu, indak ado nan barani mangatoan Rina karano inyo alah pado tau kalau Rina pandai beladiri. ",narrative
2208,"Sabalumnyo mambahas gereja kristen protestan, kali ko mengenai gereja kristen katholik. Tampek ibadah jemaat kristen katholik bisa dijadian untuak pertemuan atau perhimpunan ibadah umaik kristen. Babedo saketek dari gereja kristen protestan, bisa awak gambarkan kalau bangunannyo mampunyoi ciri sabagai barikuik. Perbedaannyo talatak pado desain bagunannyo, gereja katholik mamiliki bangunan yang labiah klasik, kemudian mamiliki suduik lancip yang mangarah ka eteh bangunan lua, tadapek salib jo patung yesus kristus dibagian tangah fasad bangunan. Gereja yang terkenal di Indonesia dan basajarah antaro lain, Gereja Katolik Kepanjen Surabaya, Gereja Tua Sekke Maumere, Gereja Katedral Santo Petrus ,Gareja Santo Paulus, Gereja Katedral di Jakarta.",descriptive
2385,"Pagi ko rancano ambo nio olahraga pagi jo suami ambo soalnyo pas bana libur di hari minggu. Alah siap pakai baju olahrga, tibo tu paruik ambo ko mual bana rasonyo. Padohal alun ado tarisi jo apo-apo paruik ko ndak ado lo penyebab nyo. Tadi se elok-elok se, mual nyo datang tibo-tibo se. Suami ambo ko cameh, takuik ko manga soalnyo taraso lemas juo indak mual se. Pai lah kami ka rumah sakik, indak jadi do niek olahraga pagi tu di ilang an lai. Tibo sampai ka rumah sakik kecek urang tu ambo hamil. Ondeh mandeh takajuik bana ambo, alah hamil se. Padohal baru 3 bulan manikah, indak nyadar lo kalau hamil.",narrative
5251,"Ado yang gali rasonyo katika mancaliak kecoa? Ambo adalah urang yang demikian. Katika mancaliak kecoa, yang ado di pikiran ambo hanyo lari. Padahal indak ka menyakiti gai kecoa tu do, tapi lah tantanam dalam utak ko bahwa kecoa adalah binatang yang beracun. Kecoa marupokan musuh utamo di rumah bagi banyak urang karano sulit dibasmi. Lah bakali-kali manyemprot kecoa jo cairan pengusir serangga, indak juo mati tu si kecoa. Indak hanyo mengganggu, kecoa dapek menyebarkan kuman pambaok penyekik yang dapek menimbulkan masalah kesehatan. Kecoa cenderung akan labiah banyak berkeliaran di rumah katiko musim hujan, katiko tu teror mulai tajadi. Ambo pasti indak akan bisa lalok, katiko mancaliak kecoa di kamar sabalum bisa mambunuahnyo. Raso takuik selalu membayangi, kalau-kalau beko kecoa masuak ka talingo kalau ambo talalok.",narrative
3331,"Adonyo halte bamanfaaik bana sebagai fasilitas umum yang mambuek warga maraso mudah dan aman. Halte adolah tampek pemberhentian kendaraan untuak naiak ataupun turun oleh kendaraan umum. Adonyo halte bus ko juo dibuek untuak mamudahkan panumpang dalam bepergian jo kendaraan umum. Bantuak katiko awak nio harus naiak transjakarta kan harus maliwaik i halte atau di zona pemberhentian nan saharusnyo. Caro masuak ka halte transjakarta adolah nan patamo datang ka halte transjakarta, kaduo Tap-in ka untuak masuak ka dalam halte, katigo masuak dan tentuan tampek pintu tagak awak sasuai bus transjakarta jurusan yang nan awak nio naiak an ka tampek tujuan awak.",expository
1318,"Makhluk hiduik tu ado 3. Selain manusia jo hewan ado ciek lai makhluk hiduik nan acok di lupokan dek urang, yaitu tumbuhan. Walaupun manusia diciptakan sabagai makhluk hiduik nan paliang samparono di bandiang makhluk hiduik lainnyo awak ndak buliah maraso sombong karano sasamparono apo pun awak diciptakan dek tuhan awak tetap mambutuahan makhluk hiduik lainnyo untuak hiduik. Awak mambutuahan hewan untuak mamanuahi kebutuhan protein dan mambutuahan tumbuahan untuak mamanuahi kebutuhan serat. Bahkan oksigen nan awak hiruik ko pun ado peran dari tumbuahan. Mako dari itu awak harus selalu manjago keseimbangan alam dengan caro saliang manjago sasamo makhluk hiduik dan ado di ateh bumi ko.",persuasive
6427,"Sepakbola adolah olahraga favorit ambo sajak ketek. Ambo manyukoi sepakbola karano sepakbola sangaik mudah untuak dimainkan. Sepakbola bisa dimainkan di mano sajo. Bahkan kalau pun kito ndak punyo lapangan, sepakbola tetap bisa dimainkan. Salain itu, sepakbola pun indak paralu banyak biaya untuak mamainkannyo. Bola bisa dibali jo hargo nan murah. Kalau kito indak punyo sapatu, kito tetap bisa bamain sepakbola tanpa sapatu. Kamudian gawangnyo pun bisa dibuek dari sapasang tarompa nan dijadikan tiangnyo. Kalau ado pitih labiah saketek, gawang sepakbola bisa kito buek surang manggunokan paralon, kaleng cat, dan semen. Lapangan sepakbola nan disewakan di Indonesia pun rato-rato punyo hargo nan cukuik murah dan bisa ditamukan di banyak tampek.",argumentative
2339,"Indak disangko kondisi ambo salamo ko tanyato ado panyakik didalam diri ambo. Ambo acok indak bisa lalok, sakik kapalo juo kadang manjadi palupo. Acok bana maraso stres dan cemas akhir-akhir ko. Wakatu ambo cek ka dokter, ndeh takajuik bana ambo karena divonis kanai panyakik auto imun. Panyakik ko sesuatu yang ndak pernah ambo bayangan sabalumnyo. Manuruik kawan ambo karena suko mancaliak kondisi ambo mode ko sabalum diparikso jo dokter . Keceknyo ambo harus manerapkan pola hiduik sehat untuak maindari panyakik. Tanyato yobana kecek dokter nan disiko juo kalau ambo harus maubah pola hiduik sehat. Sampai kini pun panyakik ko ndak pernah amnbo bayangan tajadi.",argumentative
7938,"Di kampuang den ado palombaan nan unik pas parayoan 17 Agustus. Lomba masak bagantian. Caro mainnyo cukuik saderhana. Akan ado 3 tim nan mawakili RT masiang-masiang. Dan satiok Tim bajumlah 5 urang. Adopun makanan nan akan dimasak alah ditantuan sabalumnyo. Wakatu masak diagiah salamo 15 minik. Satiok 3 minik, paluik akan babunyi patando peserta harus baganti jo peserta nan lain di dalam tim nyo. Baitu taruih sampai wakatu 15 minik salasai. Nan lucunyo, karano satiok peserta indak buliah bakomunikasi, kendala nan ditamuan cukuik baragam. Mulai dari lupo mamasuakan garam, lupo mamasak nasi nan harusnyo dikarajoan di peserta partamo, sampai lupo kalau sadang ado nan di goreng sahinggo anguih. Palombaan nan malibaikan banyak urang bantuak iko bisa jadi ajang manyatuan kakompakan dan manjago silaturrahmi antaro sasamo masyarakaik.",narrative
6938,"Parasnyo rancak, batalenta, baparilaku elok sarato disukoi banyak urang dan diidolan sado kalangan marupokan bantuak sabuah pencapaian urang tu barado di titiak puncak kariernyo. Barawa dari yang indak siapo-siapo, mulai manitiah karier sampai akhirnyo tau dek sado urang di sagalo kalangan. Idola dari sagalo idola urang malebelaannyo. Tiok pai bajalan, banyak nan tau muko awak, fans di banyak tampek, indak mamandang umua sadonyo laki jo batino. Kalau basobok, urang-urang sanang bukan kapalang, manjadi buah bibir dek prestasi nan dicapai sampai urang tau bahwa iko yo patyuik manjadi taladan, maskipun masih bisa banyak nan bisa dicapai. Siapo nan manjadi idola dari sagalo idola harus mampunyoi prestasi dan mental dalam bidang nan ditakuni.",descriptive
4933,"Bagi sasaurang nan biasonyo  mambuang ludahnyo sambarangan ka barbagai tampek jugo dapek merugikan urang lain karano bisa sajo mereka indak sangajo  Terinjak atau manyentuhnyo sahinggo akan maraso indak nyaman dan bagitu jijik.  salain itu jugo air ludah nan dibuang akan mamiliki risiko tertular panyakik jika urang tasabuik mamiliki panyakik manular tatantu   nan mangandung patogen sahinggo urang lain nan  terkena oleh air liur tasabuik dapek tertular panyakik nan dideritanyo.  patogen iko dapek masuak ka dalam muluik, hidung ataupun mato sabagai media untuak  penyaluran panyakik.  barbagai panyakik takah virus flu,  pilek,  TBC dan lain sabagainyo adolah salah satu panyakik nan dapek ditularkan.  mako dari itu penting untuak melihat tampek dima akan mangeluarkan air ludah. 
",argumentative
8206,"Banyak nan alun tau soal buah nan unik banamo matoa. Buah matoa lo adolah buah khas dari Papua tapi kini mulai banyak dikenal dan dijua di daerah lain. Buah ko masih satu famili jo buang lecindan lengkeng. Buah matoa ko punyo harum nan unik, tekstur nyo kenyal, dan rasonyo bantuak campuran antari lengkeng, durian, dan rambutan. Di Papua, buah ko acok dijadian sabagai ubek tradisional. Sayangnyo pamanfaatannyo ko baru dilakukan oleh masyarakat lokal se nyo, padohal manfaaik buahnyo banyak bana. Buah matoa ko tinggi kanduangan antioksidannyo, salain itu buah ko punyo kanduangan antimikroba dan antidiabetes alami. Kanduangan-kanduangan ko nyo lah bamanfaaik unyuak mangatasi masalah kasehatanm misalnyo diabetes dan paradangan.",expository
8309,Boci sajak ketek ndak punyo banyak kawan. Inyo labiah banyak mahabisan waktu surang di rumah. Suatu hari karno mancaliak salah satu band rock di tv inyo jadi nio baraja main gitar listrik. Untuangnyo ama dan apa Boci mandukuang kainginan Boci. Satiok hari inyo baraja main gitar listrik dari mancaliak video di youtube. Boci jadi hobi bamain gitar satalah saketek-saketek pandai manggunoan gitar. Karno hobinyo itu kini Boci jadi nio manjadi gitaris di dalam sabuah band rock. Untuang inyo batamu jo kawan-kawan nan punyo minat nan samo jo inyo yaitu punyo band rock. Berkat hobinyo ko Boci jadi punyo banyak kawan dari anggota bandnyo.,narrative
3691,"Mandanga hukuman mati pasti langsuang mambayangan baa urang yang kanai hukuman mati. Hukuman mati ko memang ado dan dijatuahkan sanksi ko ka urang nan alah mamparoleh kakuaik hukum kalau inyo kanai hukuman mati. Hukuman mati ko adolah salah satu hukuman yang dijatuahkan dek hakim, artinyo sanksi ko diagiah saadil-adilnyo. Barikuik tata caro urang nan kanai pidana hukuman mati. Patamo pasiapan ado permintaam tatulis dari kejaksaan ka kapolda, siap tu kapolda mamarintahkan kapalo satuan Brimob daerah untuak manyiok palaksaan hukumanti mati. Kaduo pengorganisasian dibagi manjadi regu panembak jo regu pandukuang, katigo palaksanoan beko yang takanI pidana diagiah baju barasiah warno putiah.",expository
86,Kok nio mambuek buah alpukat manjadi babeda dari biasonyo bisa cubo untuak mambuek es alpukat kocok. Bantuaknyo hampia mirip samo jus alpukat cuma teksturnyo agak labiah kasa dan labiah padek. Banyak urang manjua es alpukat kocok ko kini. Mungkin bagi nan nio manambah-nambah penghasilan jo manggaleh bisa cubo untuak manjua minuman ko soalnya kini sadang viral lo di kota Padang. Caro untuak mambueknyo sabana nyo mudah. Pertamo siapan buah alpukat agak 2 biji. Abis tu dikaruak isian buah alpukat ko dan masuak an ka dalam wadah nan biaso dipakai untuk mangocok milkshake. Setelah dimasuak an tingga agiah susu jo krimer dan es batu. Kocok-kocok se di wadah tu lai. Memang samakin kasiko urang makin kreatif. Banyak modifikasi-modifikasi terhadap makanan dan minuman.,expository
2619,"Fortnite adolah tampilan video yang dibuek sabagai parangkek lunak tapisah yang manyajikan babarapo macam game. Untuak game fornite ko gratis dan indak dikanaian biayo untuak mamainkannyo. Pamainan fornite ko bisa di unduh malalui goggle playstore atau aplikasi unduhan lainyo di pc/atau laptop kalian. Manuruik ambo si pamainan iko indak terlalu manariak kalau internet atau wifi dirumah awak indak kancang sinyalnyo kareno pamainan iko indak bisa di hp haru malalui laptop/pc. Tanpa internet rumah yang capek, tantunyo awak indak bisa mamainkan game favorit. Kalau lai lancar kan lamak, nah game fornite ko bisa manjadi pilihan game favorit awak katiko di rumah.",argumentative
5728,"Pancasila adolah dasar Negara Indonesia. Nilai-nilai nan takanduang didalamnyo adolah pedoman untuak babangsa dan benegara. Pendidikan pancasila sangaiklah pantiang diterapkan disekolah dan diajan ka siswa sadini mungkin. Apolagi dizaman kini banyak tajadi pangikisan nilai-nilai pancasila terhadap generasi penerus bangsa. Pendidikan pancasila nan dimulai sejak ketek adolah dengan mandangan mangucapkan pancasila satiok upacar bendera hari senin. Babarapo caro nan diajan dalam pelajaran pendidikan pancasila untuak mambangun karanter anak bangsa manjadi labiah elok nan partamo adolah maajak siswa untuak badoa dan ibadah basamo, contohnyo doa basamo katiko kan mulai baraja dan sholat bajamaah. Kaduo bakumpua samo-samo jo kawan tanpa membedakan kawan, sahinggo ado raso persatuan dalam diri siswa. Katigo maagiah anak kesempatan untuak bapandapek dan maajan anak untuak bisa maharagoi pandapek urang lain. nan kalimo maajan anak untuak babagi ka sasamo.",expository
3584,"Satiok bulan 30 september pasti disakolah ambo dilaksanoan agenda nonton basamo film G30S PKI. Nonton film itu malam pasti, beko alah bajejer se murid-murid duduak manonton film tasabuik. Adonyo partai komunis bertujuan untuak manghancuan nagaro awak, Negaro Kesatua Republik Indonesia (NKRI). Partai komunis indonesia nio manjadian nagaro ko sebagai nagaro komunis. Tantu indak ka elok gai bagi negara Indonesia, untuak itu pamarintah jo TNI nio manyingkia partai iko. Tajadilah peristiwa yang kejam pado malam itu yang dilakuan dek para komunis. Kareno para komunis itu nio manyingkia an TNI angkatan darek dan marabuik kekuasoan pamarintah. Itulah nan kami palajari tentang PKI katiko baraja palajaran PPKN.",narrative
1251,"Dalam postingan info sumbar di twitter mangatokan basonyo situasi lalu linteh dan dampak hujan labek sarato longsor di jalur linteh Padang-Bukik tinggi tapeknyo di Silaiang pado hari Selasa, tanggal 21 Februari 2023 manyebabkan akses jalan raya Padang ka Bukiktinggi alun bisa di lalui dek kendara an roda ampek ataupun roda duo. dan saat postingan ko di publikasikan masih di lakukan proses evakuasi dan pambarasiahan material material nan di akibaik an dek bancana longsor ko dek instansi takaik. Untuak aia tajun pun dtapantau debit aia nyo maningkek. Postingan ko pun banyak mandapek respon dari pangguno twitter lainnyo dan baharok supayo proses evakuasi dan pambarasiahan bajalan dengan lancar.",narrative
319,"Bencana Tsunami Aceh tahun 2004 merupakan pengalaman nan paliang manyadiahan bagi ambo serta keluarga besar. Bencana alam tu mambuek kami harus kahilangan belasan keluarga kami nan tingga di Aceh. Cukuik lamo kami tapuruak dalam kasadiahan. Tapi kami sadar iko adolah takdir tuhan nan memang harus dijalani. Kalau kalian memang sayang kapado keluarga nan labiah dulu dipanggia Tuhan, tugas kalian hanyo mandoaan mereka nan berpulang. Hanyo itu nan bisa awak lakukan sebagai keluarga nan ditinggakan karano takdir ndak akan bisa dirubah dan hiduik harus tetap bajalan. Jadi bangkiklah dari kesedihan kalian. Serta yakinlah mereka alah ditempatkan dek Tuhan di tempat nan sabaiak-baiaknyo. ",persuasive
5031,"Sudah sekitar 4 KM Andi dan kawan-kawannyo mandaki gunung dan mereka saat iko sangek kelelahan dan lapar. Karano cuaca saat itu cukuik panas mambuek mereka mamutuihkan untuak mancari pohon besar agar melindunginyo dari cahaya matahari. Satalah cukuik lama mereka duduk di bawah pohon besar mereka pun mambuka tas nan tadi digendongnyo. Cemilan nan telah mereka siapkan dibuka untuak  mangganjal rasa laparnyo sahinggo mereka mamiliki energi lagi untuak  mandaki gunung lagi walaupun cuaca sadang panas dan pepohonan di sekitar indak bagitu banyak. Satalah perjalanan nan bagitu lama akhirnyo mereka sampai ka puncak gunung dan mereka mandirikan tenda untuak  tampek baristirahatnyo dan juga sabagai tampek barlindung dari cuaca dan hal-hal nan mungkin bisa saja mangganggu mereka. 
",narrative
937,Jaman ko makin lamo makin canggih. Kalau dulu tv manggunoan sinyal antena untuak manonton sedangkan kini manggunoan sinyal digital. Jadi gambar nan awak tonton labiah barasiah dari sabalumnyo. Ndak akan ado lai siaran nan bakarimuak dan basamuik. Tapi untuak mandapek an sinyal digital ko ado lo caronyo. Kalau TV kalian alun mandukuang untuak mandapek an sinyal digital hal nan harus kalian lakukan adolah dengan mambali set up box. Set up box ko harus disambuangkan ka antena dan ka TV sahinggo bisa manangkok sinyal digital ka TV kalian. Sedangkan kalau TV kalian alah mandukuang untuak manarimo siaran digital kalian cuma paralu mambali antena digital. Itulah caro-caro nan bisa kalian lakukan sahinggo bisa manikmati siaran TV nan barasiah dan janiah.,expository
4240,"Malakukan aktivitas apopun salalu di awasi samo malaikat nan batugeh mancatat apo perbuatan nan dilakukan dalam kehidupan sahari-hari. Aktivitas nan elok akan mambaok pahalo dan bagitupun sabaliaknyo dima perbuatan nan jahek atau dilarang akan dicatat sabagai doso. Mambaco do'a kapado Allah sabagai bantuak syukur maupun bantuak permintaan hendaknyo haruih salalu dilakukan katiko mamulai aktivitas apopun. Mambaco basmallah adolah nan paliang dianjurkan karano Allah salalu mamarintahkan untuak salalu maminta apopun kapado-Nyo. Manuruik pamuko agamo Islam pun salalu mangingekan untuak mambaco Basmallah katiko mamulai suatu aktivitas agar dapek diridhoi oleh Allah. Mako dari itu, dalam mamulai aktivitas marilah awak salalu mangingek Allah dengan caro mambaco Basmallah. ",persuasive
5906,"Buya Hamka atau Abdul Malik Karim Amrullah, lahia di Agam, Sumatra Barat, tanggal 17 Februari 1908. Baliau marupokan anak laki-laki dari Abdul Karim Amrullah jo Sitti Shafiah. Salamo tingga dipadang panjang Buya Hamka banyak mampalajari ilmu al-quran sasuai jo adat Minang Kabau. Baranjak remaja, ayah Buya Hamka mandaftarkan baliau ka Thawalib Sumatra sakolah islam modern partamo di Indonesia. Tahun 1922 Buya Hamka marantau ka Jawa Tengah untuak baraja pagarakan islam modern ka tokoh-tokoh gadang, salah satu nyo H.O.S Tjocroaminoto. Cukuik lamo marantau Buya Hmaka baliak ka Padang Panjang mangurus pasyarikatan Muhammadiyah. Buya Hamka akhianyo malanjuikan pandidikan Bahasa Arab sakaligus mangkaji ilmu agamo islam labiah dalam di makah.",narrative
1770,"Ambo sanang bana mangulek kacang kalau lagi nio makan cemilan, cemilan yang ambo suko yaitu salah satunyo adolah kacang. Kawan ambo manyuruah ambo untuak mangurangi makan kacang karena takuik nyo akan menyebabkan ambo timbua jarawek di muko, tapi ambo sampai kini ndak ado tumbuah jarawek ambo raso kacang tu ndak jadi masalah do. Kacang tu banyak lo manfaat nyo ma banyak protein yang ancak untuak awak dan kacang ko juo sebagai cemilah yang ancak untuak awak makan kalau sadang diet. Makan kacang ndak bamasalah gai do jo wajah awak kalau lai bisa manjago kabarasiah an wajah ndak kan timbua jarawek awak.",argumentative
7125,"Dulu punyo tetangga baru dari Medan dan mampunyoi hewan taranak nan cukuik banyak. Inyo mamaliharo ayam, itiak sampai angso. Biasonyo kadang suaronyo bisa mambuek heboh dan kadang agak manggaduah. Jadi tiok sore acok inyo baok taranaknyo ka sawah balakang untuak maagiah makan di sawah. Pernah waktu itu ambo ikuik mancaliak pangambaloan taranaknyo di balakang rumah. Tibo-tibo angsonyo tabang indak karuan, sampai-sampai tetangga ambo dibuek kawalahan untuak manangkoknyo. Sampai lah angso tu masuak ka pakarangan balakang rumah nan kabatulan ambo ado disitu pulo. lamhgsuang tapakiak karano muncuangnyo diadok an ka mabo. Langsuang balari masuak rumah. Kalau lah angso mangambangkan sayoknyo sambia balari itu adolah pangajaran angso paliang manakuik an. Untuang bisa ditangkok capek.",narrative
6816,"Ateis adolah sabutan untuak urang-urang nan indak mampicayoi kabaradaan Tuhan nan maha esa. Manjadi kaum ateis tantunyo harus siap dengan sagalo kontra dari masyarakat karano ateis tagoloang kaum minoritas. Bahkan di Pakistan manjadi kaum ateis dapek sajo mangancam hiduik. Salah satu urang nan mamiliah untuak manjadi saurang ateis adolah Omar nan marupokan pandiri dari grup online tampek bakumpuanyo golongan ateis di Pakistan. Manjadi saurang ateis di Pakistan nan manindak tegas panisto agamo tantunyo sangaik mangancam hiduik. Omar mangatokan kalau inyo kini lah indak aman karano ado urang nan lah mangaku mancetak foto Omar dan Kaluarganyo. Di Pakistan, manyebar konten nan babau ateisme dianggap sabagai sabuah palanggaran hukum. Urang nan malakukannyo tantu sajo harus manarimo konsekuensi nan balaku.",expository
5860,"Malu marupokan hal yang wajar dimiliki manusia. Hanyo sajo jiko katalabiahan ndak elok juo do. Mungkin yang balabiahan ko disebaban ado trauma atau kejadian masa lalu. Tapi awak harus badamai jo raso malu tu. Maskipun indak mudah, tapi ado babarapo langkah untuak mangatasi hal itu. Yang patamo parhatian apo yang mamicu raso malu datang. Cubo evaluasi atau tulih apo sajo yang mambuek awak maraso malu. Langkah kaduo, ubah pikiran wak. Takadang pikiran negatif dapek manjadi racun bagi raso malu yang alah wak miliki. Langkah katigo, tarimo diri kalau awak memang maraso malu. Tapi hal tasabuik injan bakapanjangan. Langkah kaampek, jauhan urang-urang yang mambuek raso malu wak muncua, dan yang tarakhia dan paliang pantiang maafan diri wak surang atas apo nan tajadi yang mambuek adonyo raso malu.",expository
1808,"Makan kapitiang ko lamak cuman awak harus mangupeh an nyo untuak maambiak dagiang dalam nyo tu jadi butuah tanago labiah. Kini ado ma makanan viral dari kapitiang yaitu hidangan baby crab artinyo udang-udang yang masih ketek lah anak an nyo lah isitilah nyo dan di buek agak gariang supayo bisa dimakan jo tampuruang nyo tu. Biasonyo urang makan baby crab ko pakai saus. Baby crab ko bantuak nyo lumayan ketek, dan agak kembung wakatu alah jadi, tampuruang nyo ko gariang bisa dimakan, rasonyo lamak soalnyo baby crab ko indak kareh. Baby crab ko viral bana wakatu itu di online shop, ambo pun alah pernah makan nyo dan iyo lamak, kapitiang tu di cocol pakai saus.",descriptive
2015,"Ambo sadiah bana kareno mulai dari hari senin pagi ko ambo indak lai bakarajo di perusahaan ko. Banyak urang nan kanai PHK tamasuak ambo, padohal ambo baru satahun tingga disiko. Ambo alah dapek jo kawan nan lamak di ajak bamain dan bacarito, tapi kini alah ndak bisa basamo lai do. Ambo juo sadiah mamikian baa karir ambo salanjuiknyo. Perusahaan tampek ambo kanai PHK ko tamasuak tampek karajo yang lamak jadi sadiah ambo tamasuka urang nan kanai PHK. Atehan ambo surang yang maagish surat dan gaji tarakhir untuak awak. Sibuk lai ambo mancari karajo sambia maingek an baa waktu ambo ado di Perusahaan tu. ",narrative
4789,"Sepulang karajo Lisa mandapeki ban motornyo bocor di tangah jalan nan langang serta jarang urang lalui. Saat itu inyo hanyo surang dan mulai katakuikan karano hari alah mulai kalam. Jalanan nan langang serta dikelilingi oleh banyak pohon mambuek Lisa sangek  khawatir dengan kaadaan nan saat iko. Inyo takuik ado urang nan berniat jahat kapadanyo karano dia perempuan dan barado di tangah jalan nan sadang sepi. Lisa pun mancubo untuak manelepon sasaurangagar manyusulnyo untuak manemani serta mamperbaiki motornyo. Namun karano jaringan  di situ indak bagitu rancak  mambuek bisa semakin katakuikan dengan kaadaan saat itu. Inyo sibuk malafalkan doa serta taruih mancubo manelepon sasaurang. Namun indak lamo kamudian ado sasaurangnan  malewati jalan tasabuik dan baranti.   saat itu bisa langsuang maraso  lega namun tetap khawatir karano inyo alum cukuik mampercayai urang nan sadang mananyakan kaadaannyo saat itu.
",narrative
3677,"Awak nan mancukua bulu kaki harus bahati-hati juo. Jan terlalu acok bana, dan memakainyo pun harus batua. Misal pakai gel nyo dan pakai juo alaik cukur yang elok. Alaik cukur ko harus baganti juo, indak mungkin salamo-lamonyo awak pakai ciek bulu cukua. Barikuik ciri alaik cukua yang harus diganti, alaiknyo alah tumpua, alah dipakai 5 bahkan sampai 10 kali cukua, alah indak bafungsi bana ka kaki awak. Kalau awak nan padusi kan memang diabehan bana kaki ko untuak kanyamanan dan lamak dipandang jadi indak bantuak urang kumuah lai barasiah awak dicaliak dek urang. Beko alah dicukua kan nampak barasiah kaki awak, indak babulu bana lai.",descriptive
7497,"Untuak manayalasaikan krisis moneter dan perbaikan ekonomi Indonesia, B. J Habibie malakuakan langkah-langkah sabagai barikuik. Malakuakan restrukturasi dan rekapitulasi perbankan malalui pambantukan BPPN dan unit Pangalola Aset Negara. Malikuidasi babarpo bank nan bamasalah. Manaikkan nilai tuka rupiah tahadap dolar hinggo di bawah 10.000. Mambantuak lambago pamantau dan panyasalan masalah utang lua negeri. Mangimplementasikan reformasi nan diisyarek an IMF. Mengesahkan UU No. 5 tahun 1999 tantangan Larangan Praktik Monopoli dan Persaingan nan Tidak Sehat. Mangesahkan UU No. 8 tahun 1999 tantang peralinduangan Konsumen. Ketetpan MRP lainnyo anataro lain tantang pneyelenggaraan negara nan barasiah dan bebas korupsi, kolusi, dan nepotisme, tentang pembatasan maso jabatan presiden dan wakil presiden, GBHN dan masih banyak lagi.",persuasive
7508,"Pado partangahan 1997, Indonesia diserang krisis kauangan dan ekonomi Asia disertai kamarau taburuak dalam 50 tahun tarakhir dan harago minyak, gas, dan komoditas lainnyo samakin jatuah. Rupiah jatuah, inflansi maningkek tajam, dan papindahan modal dipacapek. Para demonstran, nan mulonyo dipimpin para mahasiswa, maminta pangunduran diri Soeharto. Di tanagah gajolak kamarahan massa nan malueh, Soeharto mangunduakan diri pado 21 Mei 1998, tigo bulan satalah MPR malantiknyo untuak maso bakti katujuah. Soeharto kamudian mamailiah sang wakil presiden B. J. Habibie untuak manjadi presiden katigo Indonesia. Mundurnyo Soeharto dari jabatannyo pado tahun 1998 dapek dikatokan sabagai tando akhirnto Orde Baru, untuak kamudian digantikan ""Era Reformasi"". Masih ado tokoh pantiang pado maso Orde Baru di jajaran pamarintahan pado maso Reformasi ko acok mambuek babarapo urang mangatokan Orde baru masih alun barakhir. Oleh karano itu Era Reformasi atau Orde Reformasi acok disabuik sabagai ""Era Pasca Orde Baru"".",persuasive
5762,"Namo den Nayla Oktariza, biaso dipanggia nayla. Dulu waktu den kelas tigo SMA, den sedang labil-labihnyo dan ndak tantu nio ambiak jurusan dan universitas apo do. Pado suatu hari den nanyo ka urang tuo den, jurusan apo yang rancak yo, bu yah? urang tuo den nyuruah jurusan pertenakan, langsuang den ngecek indak nio do. Baa ka nio den, den urangnyo panjijik, apalagi tentang cirik-cirik binatang. Den tapikia walaupun pembelajaranyo ndak sadonyo tentang cirik-cirik binatang, tapi pasti ado berhubungan beko samo cirinyo kalau lah maambiak jurusan pertenakan. Jadi den putusan mamiliah jurusan Psikologi, yang aden punyo minat ka situ, tapi den ndak percaya diri samo nilai den.",narrative
2715,"Naila takuik bana kareno sabanta lai pas bana bisuak inyo akan tampil mambaco puisi di ateh pangguang. Sadangkan naila ko damam pangguang jadi takuik se baok an nyo kalau sadang dicaliak dek banyak urang. Naila memang suko mambuek puisi tapi bukan untuak mambacoannyo di ateh pangguang. Kironyo kareno inyo alah mambuek puisi tu, inyo juo yang disuruah mambacoannyo. Sabana takuiklah naila ko bisuak, ndak tabayang baa ka manggaretek nyo inyo. Soalnyo dulu alah pernah juo inyo disuruah naiak ka ateh pangguang alhasil kaki naila ko indak bisa manggariak dek kareno demam pangguang. Naila baharap semoga se bisuak indak satakuik dulu.",narrative
7609,"Bahkan The World Economic Forum manampek an Japang sabagai paringkek taburuak dalam kasataroan gender di bidang karajo. Saurang narasumber banamo Eri Tomita nan baumua 32 tahun mancaritoan kisah hiduiknyo nan mungkin mawakili sabagain gadang pakarajo padusi di Japang. Pado tahun 2010, kekasih Tomita malamarnyo, tatapi inyo manolak karano dedikasinyo pado pakarajoannyo sabagai karyawan di bagain HRD sabuah bank Perancis. Sasudah manolak lamaran kakasiahnyo, Tomita manjadi indak tatarik pado parcintaan. Manuruiknyo, sasudah padusi manikah, mako kasampatannyo untuak naiak jabatan akan habis. Sang bos akan baasumsi bahwa padusi nan alah manikah akan mampunyoi anak, dan akhirnyo manjadi indak fleksibel untuak bisa bakarajo.",expository
4852,"Bulan Oktober 2010 marupakan jadwal peluncuran aplikasi Instagram sabagai salah ciek madia sosial. Saat itu, aplikasi Instagram marupakan aplikasi nan hanyo bisa diakses oleh pangguno iPhone saja. Aplikasi iko alah mamuat tentang foto, komentar dan like. Namun duo tahun kamudian Manajemen Instagram diambil alih oleh Facebook sahinggo kaduo aplikasi madia sosial iko marupakan ciek perusahaan.  dan 4 tahun kamudian tepatnyo tahun 2016, Instagram mamiliki logo baru di mana inyo mampunyai desain nan manarik dan simple.    semenjak peluncurannyo sampai saat iko jumlah pangguno Instagram selalu naik secara signifikan. Apolai dengan banyak masuknyo public figure mambuek aplikasi iko semakin dinilai oleh urang-urang. Saat iko jumlah download aplikasi Instagram alah mancapai ciek miliar lebih. 
",narrative
8495,"Manuruik survei penyesalan dunia nan dilakuan oleh panulih Daniel Pink, manamuan bahwa penyesalan terbesar kabanyakan urang ado ciek diantaro ampek hal berbeda. Nan patamo panyasalan dasar dek ndak bisa batangguang jawab untuak hal-hal nan bisa mampamudah hiduik wak di maso depan. Misalnyo manyasa dek ndak sakola nan rajin, manyasa dek mambuang-buang pitih untuak hal ndak baguno, atau manyasa dek ndak manjago kaehatan sajak mudo. Nan kaduo panyasalan kabaranian, panyasalan ko ttibo dek talalu basikap hati-hati. Nan salanjuiknyo panyasalan moral nan muncul karno kito alah manyakiti urang lain dek kagagalan wak surang. Nan tarakhir, panyasalan koneksi nan manyangkuik hubungan jo anggota keluarga, kawan atau sanak nan sering wak abaikan.",expository
5173,"Sacaro bahaso, thrift adalah kato yang berasal dari Bahaso Inggris yang artinyo penghematan dengan tujuan untuak menghindari pemborosan. Sedangkan, shop artinyo toko. Jadi, thrift shop berarti usaho atau toko yang pado dasarnyo manjual barang bekas tapi nan masih layak pakai, sahinggo tamasuak perusahaan dagang. Barang-barang nan dijual pun beragam mulai dari baju, tas, jam tangan, sepatu, dan lainnyo. Barang yang didapek berasal dari luar negeri ataupun dalam negeri. Bisnis thrif shop mulai muncul di Indonesia sejak tahun 2013. Penjual thrift shop pun mulai manjual barang bekas dengan brang terkenal ataupun barang langka. Kini barang thrift ko yang banyak perkembangan lo, banyak penjual yang melakukan rework atau mendesain ulang dengan mamadukan beberapo kain thrift manjadi sebuah desain baru.",descriptive
3531,"Sajatinyo hal ghaib adolah hal yang indak tampak, picayo ka tuhan adolah iman dari urang nan baagamo. Lain halnyo jo urang nan indak baagamo, mereka indak kapicayo gai jo hal ghaib, kalau indak mancaliak sacaro nyato. Walaupun urang ateis indak kanai sanksi tahadok kapicayoan inyo, tapi kalau penyebar ateisme di Indonesia tantu kanai sanksi pidana, sasuai pasal 156a KUHP. Caro nan bisa dilakuan kalau nio maajaan urang dakek awak nan ateis. Patamo kecek an lah sacaro elok-elok, kaduo bawalah ateis ka pamahamam prinsip dualisme yang, katigo ajarkan baa agamo nan awak saharusnyo anut, kendalian emosi dalam bahadok an jo urang ateis, sabuik an babarapo ayaik yang mangarah kapado adonyo tuhan kalau awak nan urang islam tantu bapadoman ka Al-quran.",expository
3480,"Olahraga kalau dek ambo memang manjadi caro nan paliang ampuh untuak mailangan stres. Kalau ambo maraso alah panuah bana utak ko dan maraso stres. Ambo langsuang olahraga yoga, biasonyo ambo olahraga banyak macam cuman kalau katiko stres memang acok ka yoga. Yoga marupokan olahraga yang ampuh untuak awak nan sadang stres kareno bisa mailangan stres. Caro yoga supayo bisa mailangan stres sebagai barikuik, patamo fokuskan diri, kaduo tanangan pikiran, katigo lakuan sacaro batua gerakannyo, malakuan panapasan dalam dan relaksasi. Kareno dengan awak malakuan yoga jo caro barikuik bisa mambuek awak mangurangi katagangan fisik yang timbua akibaik stres nan awak alami.",expository
7599,"Ujian nasional biaso disingkek UN marupokan sistem dimano Dapartemen Pendidikan Indonesia mangevaluasi janjang pandidikan dasar dan manangah nasional sarato kasataraan janjang pandidikan antaro daerah, dalam latar balakang pangandalian mutu pandidikan nasional. Ujian Nasional justru sabagai bantuak tangguang jawek panyalanggaraan pandidikan kapado pihak-pihak nan bakapantiangan ditatapkan oleh Undang Republik Indonesia Nomor 20 Tahun 2003. Ujian dianggap sabagai panatuan standar paningkek an guno mmambari mutu pandidikan nan batujuan untuak manyatoan bahwa sasaurang lulus/kompoten bilo alah malewek an nilai bateh jo sasaurang nan alum manguasoi kompeten tasabuik. Babarapo paserta didik maraso kacewa jo panghapusan ujian nasional, dikaranoan mereka alah bana-bana mampasiapkan ujian dangan elok dan saksamo tibo-tibo ujian nasional akan dihapusih, mereka maraso bahwa sio-sio jariah payah salamo ko.",narrative
2827,"Kalian pernah ndak sangajo tapi indak disadari alah manyakiti kuciang yang manghampiri katiko kalian sadang makan. Kalau ambo dulu pernah manandang kuciang dengan kuek bana, kareno kuciang tu mandakek pas ambo sadang makan. Pas ambo tendang inyo jo manapuak badannyo, tacaliak bana kuciang tu takuik jo sadiah. Bantuak kuciang itu kumuah, kuruih, warnonyo putiah hitam, matonyo tatutuik sabalah. Pas ambo mancaliak kasakiak an kucing tu, ambo sabana maraso basalah dan badoso. Padohal indak ado salahnyo maagiah saketek, ambo pas itu takuik bana kanai duso kareno kuciang kan tamasuak hewan ciptaan Allah SWT. Siap tu ambo agiah se makanan yang alah basiso.",descriptive
6647,"Ula marupokan hewan nan sangaik manakuikkan. Habitat ula biasonyo ado di dalam hutan atau di are pasawahan. Ado carito katiko ambo dikaja dek ula sawah. Ambo indak tau pasti apo jenis ulanyo. Nan jaleh ula itu indak babiso. Jadi ambo katiko itu sadang bajalan di sawah handak pai ka lapangan sepakbola. Kamudian katiko ambo lah lumayan dakek jo lapangan bola, ado saikua ula nan lewat di hadapan ambo. Ambo pun maraso katakutan. Namun, dunsanak ambo mancubo mananangkan ambo dan inyo mangecek kalau ula itu indak babiso. Kamudian inyo pun maagiah tau ka ambo kalau ula itu dilintang jo cirik kabau, maka ula itu akan mangaja awak. Ambo tantu indak picayo karano itu akhianyo ula itu ambo lintang jo cirik kabau nan lah kareh. Kironyo apo nan dikecekkan dek dunsanak ambo itu bana. Ambo pun dikaja dek ula itu sampai ka lapangan bola.",narrative
3084,"Wakatu ambo ketek sakitar 5 tahun yang lalu zaman ambo ko ado buku nan paliang digemari-gemari jo anak-anak zaman ambo. Buku itu buku Bobo ambo raso banyak nan tau, nah ado didalam buku tu yang mangecek an tentang Bumi. Bobo maajak awak untuak mengetahui tentang bumi. Bumi adolah planet yang awak tempati kini dan tamasuak salah satu bagian tata surya. Ado duo bendo langik yang akrab bana jo urang bumi yaitu kalau siang ado matohari dan malam ado bulan. Urang bumi pasti mancaliak duo bendo langik ko. Banyaklah apo nan dikecek an di buku bobo ko dan ambo paliang suko katiko inyo manerangan tentang tata surya apolai mancaliak bumi tampek awak tinggali.",narrative
2564,"Karate masuak juo ka cabang olahraga. Olahraga karate adolah salah satu cabang olahraga bela diri yang barasa dari jepang. Karate ko tekenal dalam bidang bela diri se sabananyo. Walaupun bantuak itu gerakan karate ko bantuak awak sadang olahraga se kareno manfaaiknyo manyehatkan tubuh awak juo. Banyak manfaaik dari awak ikuik karate salah satunyo maningkekan fokus dan maningkek an fleksibelitas tubuh awak. Untuang se disakolahan kini alah banyak ekskul karate yang bisa dimasuak i. Mangko dari itu untuak kalian nan nio sihaik dan bisa bela diri juo. Ikuiklah ekskul karate, kareno dengan karate bisa juo maningkek an konsentrasi awak, jadi indak paralu diragukan lai.",persuasive
358,"Katiko ujian seleksi masuak PTN tingga maituang hari, ambo selalu dinasehati dek urang tuo ambo supayo giat baraja. Urang tuo ambo sangat berharap ambo bisa masuak ka PTN supayo biaya untuak kuliah labiah ringan. Tapi dengan sombongnyo ambo mahirauan nasehat urang tuo surang. Ambo tetap pai bamain kian kamari dengan alasan supayo di hari H pikiran ndak stres. Hingga tibo waktu pengumuman kelulusan ternyato ambo ndak ditarimo di satu pun pilihan PTN. Malu rasonyo basuo jo kaduo urang tuo karano alah mahiraukan nasehat mereka dan pastinyo mambuek mereka kecewa. Iko adolah pelajaran untuak awak sadonyo. Kalau nio salamik iduik jan pernah mahirauan nasehat urang tuo karano mereka adolah pintu sarugoo awak. Ridho Allah tu ado pado ridhonyo.",persuasive
766,"Kalau kalian maraso diperlakukan ndak adil baiak di lingkungan keluarga, kantua, atau dima pun mako jan langsuang beran-berang. Jan sarupo ambo dulu nan saketek-saketek langsuang berang kalau maraso diperlakukan ndak adil. Antah itu berang sacaro langsuang atau dengan caro mangambok. Semakin dewasa ko ambo samakin mangarati ado hal nan harus awak lakukan katiko awak maraso diperlakukan ndak adil dek urang. Antaro lain adolah dengan mananangkan diri talabiah dahulu dan mancubo untuak bapikia jernih. Setelah itu kalian bisa langsuang mananyokan kapado urang nan bersangkutan dengan caro lambek-lambek. Dengan caro badiskusi mako apo nan alun jaleh akan manjadi jaleh dan apo nan salah bisa diluruihan.",expository
7182,"Kalabiahan bajaualan di marketplace. Partamo jangkauan labiah banyak palanggan. Salah satu kalaibahan pangguno marketplace untuak bajualan online adolah bisa mambantu untuak maningkek an jangkauan pasa. Sabab, ado banyak bana palanggan nan manggunoan marketplace untuak babalanjo. Tantu sajo iko marupokan kasampatan nan sangek rancak jikok nio maningkek an panjualan. Indak hanyo mambantu dalam manjangkau wilayah lain di Indonesia, amrketplace bisa pulo digunoan untuak jua bali online antar negara. Kaduo, kepercayaan palanggan labiah tinggi. Kalabiahan marketplace salanjuiknyo, tinggi kaparcayoan palanggan, sabab marketplace alah banyak digunoan dek urang babalanjo karano dinilai labiah praktis dan aman. Bagi dunsanak nan baru babisnis online, kaparcayoan mode iko akan sangek dibutuahan bia produk dan layanan nan ditawarkan barhasil dijua.",persuasive
4600,"Panggunoan Smartphone  alah maningkek dari waktu ka waktu. Dalam dunia kerja biasonyo para karyawan akan mamiliah smartphone nan dapek nan pekerjaannyo sabagai editor maupun dalam  bidang fotografi. Merk handphone iPhone XS Max mamang alah banyak sekali urang nan alah mamberikan review tahadok fungsi serta fitur nan  nan disadiokan dalam handphone ini. Saking bagusnyo kamera serta penyimpanan dari merk iPhone iko banyak vlogger nan manggunoan kamera iPhone sabagai media untuak merekam kontennya. Selain itu iPhone X Max iko jugo mamiliki fitur untuak manstabilkan video sahinggo kualitas video nan dihasilkan dapek mamiliki resolusi  serta stabilizer nan baik. Dan jugo kamera iPhone  mampu merekam video dengan kualitas sampai 4K. Dan jugo besar penyimpanan nan disadiokan sahinggo mamuat banyak foto serta video. Salain itu kinerjanyo nan dapek merespon sacaro capek. Mako dari itu untuak kamu nan ingin mangupgrade jenis handphone-mu, merk iko manjadi salah ciek rekomendasi nan sangek cocok untuak digunakan dalam bekerja maupun pembuatan video. 
",persuasive
3122,"Ambo jajok bana kalau alah mancaliak muntahan nio itu muntah hewan ataupun manusio. Panyebab muntah tu sabananyo bamacam-macam. Ado nan talaik makan, kareno dipajalanan, kareno alah terlalu latiah dan lain sabagainyo. Jadi misal ko untuak urang nan indak bisa bana pai ka pajalanan jauah manggunoan oto atau dalam pajalanan lauik. Kalian bisa mancuboan untuak maminum ubek sabalum pai. Jan tunggu mual dulu baru diminum ubek tu. Ubek supayo awak indak mabuak pajalanan sabananyo paralu juo kalau awak nan biasonyo suko muntah kalau alah dipajalanan. Jadi minumlah ubek sabalum pai untuak maantisipasi muntah tu tajadi. Katiko alah di oto jan makan banyak beko tambah manjadi.",persuasive
4420,"Di akhia tahun salalu ado undian bahadiah nan diadoan samo Telkomsel untuak panggunonyo. Dengan manukaan poin nan didapek dari maisi ulang pulsa kini dapek ditukaan manjadi tiket undian. Barikuik caro-caro untuak manukaan tiket undian Telkomsel Poin. Partamo mambuka aplikasi My Telkomsel lalu mancaliak promo tentang Telkomsel Poin. Lalu klik promo tasabuik, mambaco ketentuan serta syarat undian. Satalah satuju, mako dapek klik tukarkan sekarang. Satalah itu tingga tunggu sms tentang keberhasilan untuak manukaan poin samo tiket undian. Katiko tanggal pangumuman tibo, dapek dicaliak di aplikasi atau di media sosial Telkomsel. Jiko ado nomor awak tapiliah mako akan dihubungi samo pihak telkomsel dan jiko indak mako indak lo akan di agiah tau. ",expository
7883,margo hotel marupokan hotel nan ado di margonda depok dan hotel ko basabalahan jo margo city mall. hotel margo ko marupokan hotel bintang ampek nan ado di kota depok jawa barat. hotel ko banyak pangunjuangnyo walaupun hotel ko talatak di kawasan macet. sia nan indak kenal jo macetnyo depok ko. akses masuak ka hotel ko se macet sampai sampai harus ngantri lamo. hotel ko punyo akses jalan nan ketek pulo. untuak oto nan gadang kayak alphard se alah mepet bana jo tapian trotoarnyo. tapi tetap hotel ko jadi pilihan karano hotel ko sangaik nyaman dan lumayan menyenangkan untuak di inapi.,expository
8577,"Ikuik upacaro agamo marupakan salah satu caro untuak maharagoi dan manyembah Tuhan nan diyakini. Namun ado saatnyo kito ndak mampu untuak mangikuti upacaro kaagamaan dek terbatasnyo fasilitas atau biaya. Meskipun demikian, kito ndak paralu maraso manjadi beban atau maraso basalah karano ndak mampu mangikuti upacaro agamo. Saancaknyo, kito mamahami bahwa Tuhan indak mancaliak seseorang dari segi materi, malainkan labiah maharagoi hati umatnyo nan tuluih dan ikhlas. Ndak ikuik upacaro agamo bukan bararti wak ndak taaik jo ajaran agamo nan wak anuik atau wak akan dilaknat oleh Tuhan. Ingek Tuhan itu Maha Mangetahui, Tuhan tau isi hati dan kaadaan sadoalah umatnyo.",argumentative
4726,"Saat iko Lisa nan marupokan padusi nan barusia 20 tahun. Kini haruih manelan pil pahit karano inyo manderito kanker payudara. Walaupun inyo masih di tahap stadium awal, amak Lisa sangek takuik anaknyo makin parah.  Sahinggo urang tuonyo manyarankan kapado Lisa untuak dilakukan operasi  kanker payudara agar indak mamperparah keadaannyo nantinyo. Namun saat itu Lisa nan mandanga saran dari urang tuonyo  langsuang terdiam. Namun dalam diamnyo itu inyo maraso sangek ketakuikan karano inyo belum pernah malakukan operasi sebelumnyo. Dan sekitar seminggu bisa terus badiam diri di kamar dan manjadi jarang makan sahinggo interaksinyo dengan urang tuonyo semakin minim. Hal itu inyo lakukan Karena inyo maraso sangek ketakuikan dan hanyo bisa manangih di dalam kamarnyo.",narrative
6103,"Celibacy adolah urang nan mamiliah untuak indak bapasangan atau indak malakuan hubungan seks. Hal ko tantu sangaiklah batantangan samo ajaran islam, nan mano dalam al-quran Allah manjalean kalau Allah alah manciptakan makhluknyo bapasang-pasangan. Doktrin-doktrin macam itu harus kito tantang kareh sabagi umat islam, kito harus pakuek iman dan pabanyak baraja ilmu agamo, supayo ndak gampang tahasuik hal-hal nan batentangan samo agamo nan alah diajakan kapado kito. Sabagai agamo nan rahmatan lil `alamin islam salalu up to date maagiah solusi untuak satiok pamasalahan iduik umat manusia. Dari kasus mundurnyo Paus dan protes cardinal tahadap doktrin selibat, manunjuakkan kalau islam adolah agama nan batua.",persuasive
4056,"Sewaktu bakumpua jo kawan-kawan di pos ronda, Ahmad baniek untuak bamain catua jo kawan-kawan. Tapi dek indak ado papan catua di pos ronda, Ahmad pai maambiaknyo dirumah. Satelah papan catua diambiak, Ahmad jo kawan-kawannyo mulai bamain. Hobi nan mereka mainan di waktu luang iko biasonyo dimenangkan dek Ahmad. Ahmad dikenal pandai bamain catua di lingkungannyo karna ahmad merupakan mantan atlet catua. Ahmad mamulai aktivitasnyo manjadi atlet karena sabalumnyo Ahmad manjadian bamain catua sebagai hobinyo. Hobi ikolah nan manjadian inyo mancubo ka jalur profesional yaitu manjadi atlet. Sampai kini, Ahmad tetap manjadian catua sabagai hobinyo nan biaso inyo karojoan sawaktu bosan atau ado waktu luang. ",narrative
8205,"Ndak hanyo di Indonesia, buah alpukat ko kironyo populer di banyak negara, mulai dari Asia, Amerika, sampai Afrika. Di Indonesia buah alpukat biasomyo diolah manjadi jus dan es teler. Atau bisa lo ditambahan susu kental manih dan dijadikan alpukat kocok. Alpukat cenderung diolah manjadi makanan manih di Indonesia. Beda jo di siko, urang luar nagari labiah acok maolah alpukat manjadi makanan asin. Iko pasti tadanga balain untuak wak nan tingga di Indonesia. Urang lua nagari biasonyo manjadian alpukat sabagai isian roti lapih, sup, dan sambal pandampiang makananyo. Manuruik urang di negara lain tekstur dan raso alpokat nan balemak tu labiah cocok untuak diolah manjadi makanan asin. Tapi sananyo di bara negara pun ado nan mabuek alpukat jadi makanan manih, misalnyo di Ethipia dan Brazil.",expository
1707,Ambo punyo kawan dakek pas maso SMP. Kami bakawan dakek barampek urang. 2 padusi 2 laki-laki. Dakeknyo tu di mulai pas kami sadang jalan-jalan kelas dan pas lo waktu liburan tu kami dibagi dek guru ka babarapo tim. Samanjak itu kami barampek samakin dakek. Alhamdulillah sampai kini perrtemanan kami masih tajalin arek. Kami masih acok mangumpua-ngumpua walaupun kini lah kuliah di tampek nan babeda-beda. Tapi ambo peribadi kini maraso ado nan babeda saat kumpua-kumpua ko. Samanjak kawan ambo nan laki-laki mangecek an kalau nyo pernah suko jo ambo mambuek perasaan ambo ndak tanang kalau basuo jo inyo. Ambo takuik dengan dakeknyo kami akan ma agaiah harapan ka inyo.,narrative
967,Urang dulu kalau nio mambuek kopi atau teh pasti maangek an aia nyo pakai kompor. Kalau nio nan agak praktis biasonyo urang pakai aia angek nan ado di dispenser. Cuma samakin tingginyo mobilitas urang kini ko mambuek urang butuah sesuatu nan labiah praktis nan bisa di baok-baok. Jadi ado namonyo kini teko listrik. Biasonyo ukuran teko listrik ko ndak gadang. Bisa di baok-baok kalau awak pai piknik. Caro manggunoannyo pun mudah. Pokoknyo kalau alah ado listrik caronyo tingga dicucuak an se bia bisa digunoan. Siap dicucuak an tingga pencet se tombol on nyo. Tingga tunggu mandidiah se aia nyo lai.,expository
8291,"Sania jo adiaknyo suko bana mambaco komik. Suatu hari kawan sania marekomendasian ka sania kalau ado tampek mambaco komik nan sedang naiak daun bana kini. Webtoon namonyo. Webtoon ko adolah aplikasi tampek mambaco komik nan bisa di install di hp. Di dalamnyo ado banyak pilihan komik nan bisa dibaco, kebanyakan dari komiknyo gratis, tapi ado lo nan babayia jo koin. Awak bisa mamiliah bahasonyo, ado Bahaso Indonesia, Inggris, Thailand, hingga bahaso Cino. Pambuek komiknyo pun berasal dari berbagai negara, untuak webtoon nan babahaso Indonesia kebanyakan diisi dek webtoon-webtoon dari Korea dan Indonesia. Webtoon ko emang asalnyo dari Korea. Di Aplikasinyo ado pulo fitur untuak mamiliah genre komik apo nan nio awak baco. Kebanyakan webtoon terbit sakali saminggu, tapi ado pulo nan labiah. Sasudah mancubo mambaco komik di webtoon babarapo hari, Sania pun marekomendasian webtoon ko ka adiaknyo.",descriptive
5377,"Olahraga sit-up adolah olahraga nan banyak di lakuan dek urang-urang. Karano sit-up ko sangek mudah di karajoan, indak lamo, dan indak butuah tampek khusus sarato nan paliang pantiang sit-up indak paralu manggunoan alek. Jadi sit-up di kaajoan jo posisi lalok manilantang, posisi kaki di takuak dan tangan di latak di balakang kapalo. Salanjuiknyo awak dorong badan awak untuak jago sampai ka posisi duduak tanpa maubah posisi tangan jo kaki, kamudian baliak ka posisi lalok lik. Lakuan hal iko barulang kali. Olahraga ciek ko sangek baguno untuak malatiah otot paruik sarato mangetekan paruik kaano nyo bisa mambaka lamak di paruik. Karano itulah sit-up banyak di karajoan dek padusi-padusi nan nio manguruihan paruik.",descriptive
4993,"Di malam hari,  Andi sadang mambuka video dewasa di kamarnyo sendirian. Namun tibo-tibo ado seseurang nan mangejutkannyo dari arah belakang sahinggo Andi terkejut dan refleks manjatuhkan handphone. Namun, indak lama kemudian handphone tasabuik direbut dek laki-laki nan marupokan kawannyo  itu. Namun inyo  terkejut katiko mancaliak apa  nan sadang ditampilkan dalam handphone Andi. Mancaliak dirinyo ketahuan alah manonton video dewasa mambuek Andi maraso sangek malu karano perbuatannyo alah diketahui dek kawannyo itu. Andi langsung merebut handphonenyo dari tangan  laki-laki itu dan mamper ingekinyo agar mangetuk pintu terlabiah dahulu sabalum masuk kamar dan indak tibo-tibo mangejutkannyo takah tadi. Namun kawannyo itu malah  galak jo ucapan Andi nan mambuek Andi semakin malu atas perbuatannyo tadi.
",narrative
7863,wisata alam di danau ateh marupokan tampeh untuak urang kemping manikmati alam. udaro di danau ateh ko sangaik asri karano lataknyo di daerah alahan panjang. alahan panjang ko pun marupokan wilayah nan sajuak jo asri. cuma di daerah wisata danau ateh ko cukuik disayangan sampah dari pangunjuang ko baserak serak sampai ado nan masuak ka dalam danau. untuak panjagonyo pun hanyo tau pitih retribusi untuak masuak kawasan se nyo tapi untuak kabarasiahan indak di jagonyo do. kalau baitu caronyo untuak apo kito bayia biaya retribusi kalau indak juo di jago kabarasiahannyo? saindak nyo sadioan trash bag untuak tampek mambuang sampah tu dan buekan himbauan supayo buang sampah pado tampeknyo.,argumentative
1535,Banyak urang di luaran sana nan mati-matian bahutang supoyo dapek pengakuan dari urang banyak. Padohal sabananyo alun mampu untuak hiduik panuah kemewahan sarupo itu tapi dek mahago urang rela nyo hutang kian kamari. Apolai nan bagak manggadai an bpkb kendaraan bahkan sertifikat rumahnyo untuak mairiang-iriangan urang kayo. Awak juo nan akan susah beko. Sarupo tetangga ambo nan lah malu jo urang sabaliak karano rumahnyo lah disita dek bank karano ndak sanggup malunasi hutangnyo. Jadi manuruik ambo bahutang tu sarupo bom waktu. Kalau wak ndak mampu mambayia nyo mako sado nan awak punyo akan habis untuak malunasi hutang nan alah wak buek.,argumentative
4330,Indak lengkap rasonyo pai ka Palembang tetapi indak mancubo salah satu makanan tradisional khas daerah iko. Pempek adolah masakan nan diolah dari iken jo tapuang sahinggo masakan iko dapek dinikmati oleh sado urang. Pempek iko mampunyoi babagai macam bantuak ado nan seperti babantuak mamanjang atau malonjong serta bantuak nan lain sasuai selera. Pempek dikenal dengan teksturnyo nan lembut serta berbentuk agak cembung karano di dalamnyo barisi sesuatu seperti ikan atau talua . Salain itu indak lengkap rasanyo jiko indak manambahkan kuahnyo atau saus cair nan disabuik Cuko. Kuahnyo iko yaitu campuran antaro air gulo merah jo asam jawa serta Bawang Putiah dan cabe rawit. Mampunyoi aroma nan cukuik kuat jo raso padeh asam dan asin nan sangat pas. sahinggo katiko mamakan pempek iko akan mangenalkan kito pado raso nan kayo.,expository
4877,"Planet saturnus marupokan salah ciek planet nan dijuluki planet terindah di tata surya karano bantuknyo nan cukup babeda dari planet lainnyo. Planet nan dikelilingi dek  cincin iko terlihat cantik. Planet saturnus iko mampunyoi cincin nan dianggap sabagai potongan komet, asteroid, atau bagian dari bulan nan hancua sabalum mancapai planet tasabuik. Salain itu jugo cincin dari planet saturnus iko mambentang sapanjang 6630 km sampai 120.700 km di atas Khatulistiwa jo rata-rata ketebalan kira-kira 20 meter. Planet saturnus marupokan planet keenam nan barado dari matohari dan jugo sabagai planet terbesar nomor 2 di tata surya. Bantuk dari planet saturnus iko manyerupai sferoid pepat di mano bantuknyo takah bola nan agak pipih di mano di sapanjang sumbu dari kutub ka kutub terlihat labiah gadang dari pado diameter di kutub. 
",descriptive
7939,"Ampiang dadiah adolah salah ciek makanan otentik khas minang nan samakin payah ditamuan. Saketeknyo paminaik makanan nan tabuek dari fermentasi susu kabau ko manurunan tingkek produksi dadiah itu surang. Di Bukittinggi bana, indak bara tampek makan atau restoran nan manyadioan menu ampiang dadiah iko lai. Ampiang barasal dari bahan makanan bareh katan nan ditumbuak tu dikariangan, sadangkan dadiah adolah hasil fermentasi susu kabau. Caro mamakan ampiang dadiah ko biasonyo dihidangan dalam ciek pinggan tu disiram jo saka (aia gulo merah), diagiah saketeh kukuaan karambia, ado nan biaso ditambahan jo es bia labiah sajuak, ado juo nan labiah suko mamakannyo angek-angek.",descriptive
1012,"Padohal hari masih tarang. Dikecek an sore hari ndak, tapi kok dikecek an alah malam alun lo lai do. Tibo-tibo pas ambo sadang baok honda nampak lah dari balakang ado urang nan maikuik an. Dek ambo raso hanyo perasaan ambo se jadi tetap santai se awalnyo. Sampai akhirnyo pas honda ko alah mandakek, dari spion honda ambo caliak urang ko alah manunjuak-nunjuak ambo pakai pisau nan ndak bodoh runciangnyo. Langsuang taingek pasan amak ambo kalau ado nan mode itu dijalanan langsuang se gas honda tu kancang-kancang. Dalam keadaan cameh dan takuik ambo larian honda ko sakancang-kancangnyo. Samakin ambo kancang, samakin kancang lo urang tu mangaja. Sampai katiko basuo jo jalan gadang barulah urang tu baranti mangaja. Untuang tuhan masih manolong ambo.",descriptive
4953,"Saat sadang asyik Scroll aplikasi media sosial yaitu Tik Tok Lisa indak sangajo mamperhatikan konten di mano ado seseurang nan mambuek makanan manggunakan tangan nan langsung sahinggo makanan tasabuik terasa kotor dan barcampur ker ingek urang tasabuik. Bisa saat itu maraso sangek jijik karano makanan nan dibuek jo cara nan kotor itu manghilangkan nafsu makannyo. Inyo mancaliak urang itu mambuek makanan jo mamasukkan tangannyo langsung ka kuah di mano makanan itu akan dimakan dek urang lain. Inyo mancaliak proses mamasak nan sangek indak higienis dimano urang tasabuik mamakai  tangannyo sabagai alat untuak mangaduk makanan sahinggo dapek dipastikan makanan tasabuik mampunyoi rasa nan unik dan aneh. Mancaliak proses makanan nan takah itu mambuek Lisa sangek jijik karano proses pambuekannyo kotor.
",narrative
6617,"Di tampek karajo satiok urang bisa sajo mambuek kasalahan. Urang nan mambuek kasalahan biasonyo akan kanai berang dek atasannyo. Kalau kito kanai berang dek atasan, kito ndak paralu takuik, kito bisa malakukan hal-hal barikuik. Partamo, pahami aka masalah nan mambuek atasan kito berang. Kaduo, kito harus bisa mananangkan diri kito katiko kanai berang dek atasan kito. Salanjuiknyo, kito harus fokus untuak mamperbaiki kinerja kito di kantua. Hal iko batujuan agar atasan kito maliek ado parubahan nan kito lakukan satalah kanai berang dek inyo. Kaampek, caritokanlah masalah nan kalian alami kapado urang nan dapek kalian picayo agar kalian maraso labiah tanang sasudah kanai berang. Terakhir, lupokanlah kajadian kalian katiko kanai berang dek bos kalian.",persuasive
947,"Caro untuk mambuek masin cuci front loading tahan lamo adolah dengan selalu mancuci tabuangnyo minimal sakali 6 bulan. Adopun langkah-langkah untuak mambarasiahan tabuangnyo tu sangat sederhana. Nan pertamo, kalian masuak an detergen caia kaian ka dalam masin cuci saroman mancuci biaso. Abis itu kalian tingga santuah se time delay dan smart diagnosis sacaro basamo-samo beko otomatis masin cuci akan mambarasiahan tabuangnyo surang. Pastikan watt listrik di rumah kalian kuek karano untuak mancuci tabuang ko manggunokan aia angek sahinggo tarikan listrik akan labiah kancang daripado mancuci biaso. Jan sampai mati di tangah jalan masin ko. Kalau mati tu tapaso lo ulang proses nyo dari awal baliak.",expository
5021,"Dana darurat adolah dana nan disiapkan untuak antisipasi katiko ado kajadian nan indak terduga takah jatuah sakit, Bangkrut,  atau lain sabagainyo.  dan darurat iko haruih dipikirkan dari awal karano kegunoannyo nan bagitu penting sahinggo dapek bartahan katiko keadaan sadang genting.  dana darurat iko haruih diprioritaskan sahinggo mampu bartahan katiko ado kajadian indak terduga nan indak diinginkan.  dan darurat iko sabenarnyo wajib untuak dimiliki oleh satiap urang karano kajadian nan indak diinginkan dapek tajadi  kapado siapapun sahinggo antisipasi ateh kajadian atau musibah itu dapek dilakukan jo manyiapkan dana darurat. Dan jugo perlu diingat bahwa Danau darurat iko akan dipakai katiko ado Keadaan nan genting dan darurat salain itu jugo Dana darurat iko jugo babeda jo tabungan. ",argumentative
2510,Pado maso pandemi memang mambuek urang bosan karena harus mamakai masker dan maikuik an prokes taruih. Ambo wakatu itu kan pai jo kawan ambo. Ditangah perjalanan kami kanai barantian dek patugas kepolisian karena kawan ambo ko indak mamakai masker. Berang lah kawan ambo ko karena rasonyo indak mamakai masker ko. Kecek kawan ambo indak kan lega gai awak banafas kalau mamakai masker dan indak lo ditampek rami jadi manga harus dipamasalahan. Manuruik ambo batua juo kecek kawan ambo ko karena kami salamo diperjalanan indak ado mangecek sahinggo indak ka manga gai do. Didalam tas pun ado masker inyo yang inyo latak an dulu karena takuik sasak angok kalau mamakai salagi diperjalanan.,argumentative
6921,"Kauntuangan manabuang sangek banyak didepek. Antah itu beko untuak ka paralu nan mandasak ataupun manabuang untuak barang nan nio bana didapek an tapi harus usaho untuak mambalinyo, makanyo manabuang pilihannyo. Manabuang lamonyo tagantuang barapo banyak atau barapa maha barang ka nio di bali. Samakin maha barang tantunyo samakin lamo ka manabuang. Tapi kalau manabuang dalam jumlah nan gadang tantunyo beda carito pulo. Manabuang kini bisa di bank, urang alah jarang manabuang nan dilatak an di bawah kasua atau celengan ayam nan alah panuah abih tu di pacahan.Dulu banyak digunoan dek anak ketek nan alah masuak sakolah dek urang tuonya nan alah maagiah balanjo.",descriptive
1881,"Waktu Covid-19 sadoalah urang ndak bisa pai kalua salamaknyo se, banyak urang nan mengeluh bosan salamo dirumah. Baa ka indak awak melakukan kegiatan harian sacaro online, sakolah online, karajo online, pelatihan online dan katiko liburan pun ndak bisa kalua. Ado caro yang ancak untuak awak lakukan katiko liburan basamo keluarga di rumah se. Piknik di halaman rumah solusinyo, caro yang bisa awak lakukan untuak maadoan piknik yaitu mambangun tenda di halaman rumah, salanjuiknyo rapihkan dan buek suasana bantuak sadang piknik bana, lalu piliah tampek yang pas, terakhir siapkan alek-alek yang diparaluan termasuk makanan ringan yang cukuik bantuak awak sadang piknik di lua.",expository
2802," Wajar se awak maraso takuik katiko nio di operasi. Tapi saeloknyo awak indak maraso takuik dan cameh sacaro balabiah an. Katiko awak disuruah lalok di tampek lalok operasi, pasti langsuang maraso katakuik an. Raso takuik sabalum operasi memang wajar, tapi jiko indak dikandalikan akan badampak buruak juo untuak kasihaik an awak. Katakuik an yang balabiah akan mampangaruhi kondisi badan awak, bisa mual dan kanai an sarangan panik. Untuak itu dokter juo manyaranan malakuan pasiapan mental sabalum operasi. Untuak itu, marilah lakuan persiapan mental untuak manghilangkan raso takuik awak jo babarapo caro yang bisa kalian ikuik an. Ado yang mamparsiapkan mental jo caro mananangkan diri jo maubah pola pikia dan ado caro lainnyo.",persuasive
4048,"Salah satu acara documenter nan sadang disabuikan dek banyak urang mambuek kartika tatarik untuak mencubo manontonnyo. Tayangan documenter nan sadang ditunjuakan tentang perjuangan satu grup terkenal di korea maupun global dalam maraih mimpinyo untuak manjadi panyanyi nan dapek menghasilkan karya untuk dinikmati banyak urang. Tayangan nan badurasi 90 minik iko mambuek fans dari grup iko marasoan perjuangan anggota dimulai dari audisi, latihan, evaluasi bulanan. Tayangan nan banyak mancaritoan tentang kehidupan sahari-hari anggota di asrama. Manunjuakan masalah nan biaso timbul katiko tampil. Dalam tayangan documenter, mamuek wawancara produser musik tentang sifek para anggota sahinggo penonton tau secaro singkek sifat anggota nan sabananyo dimato urang nan acok bakarajo dan bainteraksi jo inyo.",descriptive
1891,"Email di hp salalu se panuah dan kadang ado se urang nan ma email awak tapi ndak masuak do ka notifikasi. Untuak urang yang manggunoan email apolai yang bakarajo atau yang berinteraksi jo urang lain malalui email pasti binguang kalau lah panuah bana isi email ko. Untuak mambarasiah an email awak, yang patamo pisahkan email yang penting dan yang indak bisa awak masuak an ka penting supayo misah jo yang indak penting bana, kaduo hapus se email yang ado di kotak spam dan sosial, Tarakhir email yang indak tarlalu penting awak hapus se. Mancaliak email yang panuah ko indak lo lamak soalnyo bantuak barantakan bana dan indak lamak di caliak.",expository
7618,"Liberalisme alah manuai kritik dan dukuangan dalam sajarhnyo babagai kalompok ideologis. Nan kurang basahabt jo tujuan liberalisme adolah konservatisme. Edmund Burke, nan acok dianggap sabagai pandukuang partamo pamikiran konservatif modern, manawarkan kritik padeh tahadap Revolusi Prancis jo manyarang pretensi liberal tahasap kakuatan rasionalitas dan kasataraan alami sado manuisa. Tadapek pulo kabinguangan tantang hubuangan antaro liberalisme sosial dan sosialisme, maskipun faktanyo banyak varian sosialisme nan mambedakan diri mereka jo liberalisme dangan manantang kapitalisme, hierarki, dan kapamilikan pribadi. Sosialisme tabantuak sabagai sakalompok ideologi nan takaik namun babeda pado abad ka-19 bantuak sosialisme Kristen, komunisme jo anarkisme sosial. Komunisme dan anarkisme sosial dipangaruhi oleh Komune Paris. Ideologi ideologi ko tapacah manjadi babarpo garakan gadang dan garakan ketek dalam dekade-dekade tatantu.",persuasive
8382,"Satiok tahun di kantua Nabila rutin diadokan pamiliahan untuak pegawai teladan. Kebetulan untuak pegawai teladan tahun ko, Nabila tapiliah manjadi salah satunyo. Nabila maraso bahagia dan marayoan dengan mantraktir kawan-kawan di kantuanyo. Nabila mambalian pizza jo kopi untuak masiang-masiang urang.  Untuak manjadi pegawai teladan ko biasonyo akan ado rapek dari perwakilan pegawai tiok divisi untuak mausulan namo-namo untuak beko di piliah baliak dek juri sia nan kironyo cocok untuak manjadi pegawai teladan. Indikator-indikator nan diparatian adolah disiplin kehadiran, kerapian dan kesopanan pegawai, sarato kinerja pegawai nan dinilai langsuang dek atasan masiang-masiang. Nan tapiliah manjadi pegawai teladan berhak mandapekkan paket liburan ka bogor salamo 2 hari 1 malam.",descriptive
6725,"Semarang mampunyoi salah satu bangunan nan dianggap angker dan manyaramkan. Bangunan itu dikenal dengan namo Rumah Spanyol. Rumah iko balokasi di Jalan Letjen S. Parman, Kalurahan Petompon, Kacamatan Gajarmungkur. Walaupun bangunannyo megah, Rumah Spanyol iko mampunyoi kondisi nan kurang tarawat. Sasuai jo namonyo, Rumah Spanyol dulunyo ditinggali dek urang asal Spanyol. Rumah iko dikatahui lah kosoang sajak tahun 1970an. Kosoangnyo Rumah Spanyol ko dikaranokan adonyo pambunuahan di rumah itu. Mitos nan bakambang di kalangan masyarakat Kota Semarang adolah tantang kabaradoan kuntilanak sirah. Rumah Spanyol pun pernah dijadikan tampek untuak syuting salah satu film horor Indonesia. Film nan pernah manjadikan Rumah Spanyol sabagai tampek syuting adolah film Suzanna: Bernapas dalam kubur.",expository
4483,"Didalam kelas, saurang guru sadang manyapo muridnyo nan kini sadang duduak di kursinyo masing-masing dikajuikan samo urang nan baru sajo mangetuk pintu. Mancaliak siapo nan talambek, guru tasabuik mampabuliahan inyo masuak tanpa harus ditanyo-tanyo talabiah dahulu. Guru tasabuik langsuang manyuruahnyo duduak dikursinyo. Satalah 5 minik kamudian ado saurang siswa lai nan dikenal tongka dikelas pun talambek. Mancaliak ado nan talambek surang lai, guru tasabuik langsuang manyuruh siswa tu masuak tapi harus dihukum talabiah dahulu yaitu tagak dimuko kelas salamo 15 minik. Mancaliak inyo mandapekan perlakuan babeda samo siswa cadiak nan biaso juara satu dikelas itu pun mambuek inyo komentar ka gurunyo. Inyo berang karano hanyo inyo nan mandapekan hukuman sadangkan siswa nan talambek sabalumnyo indak. Inyo maraso gurunyo alah pilih kasih karano inyo murid nan tongka di sakolah sadangkan siswa tadi marupokan kebanggan sakolah. ",narrative
4573,"Kini bukan hanyo para lelaki saja nan manginginkan bentuk otot pada perutnyo ataupun lengan. Kaum perempuan pun manginginkan hal serupa di mana inyo manginginkan badan ideal serta massa otot nan dapek manambah kekuatannya. baikut Beberapa jenis olahraga nan dapek maningkatkan masa otot yaitu partamo squat jump, Di mana olahraga iko cukuik efektif untuak mambantu maningkatkan massa otot. Keduo malakukan push up, jenis olahraga iko dapek dilakukan di rumah sahinggo indak manjadi hambatan katiko sasaurang ingin batekad untuak manambah masa ototnya. Ketigo mangangkat beban,  Hal iko dikarenakan katiko sasaurang mangangkat beban mako tubuh akan taruih mambakar lemak nan ado  walaupun saat itu alah bahenti mangangkat beban. Hal iko manjadikan olahraga angkat beban manjadi olahraga nan paling efektif untuak mampercapek dalam maningkatkan massa otot. ",expository
884,"Ambo kalau sadang galau pasti bawaannyo nio melakukan aktivitas-aktivitas fisik. Antah itu baolahraga, barasiah-barasiah rumah, dan kegiatan lainnyo. Nan penting bisa manyibukkan diri dan mangaluakan karingek. Memang kebiasaan ko alah dari ketek ambo lakukan. Misalnyo siap kanai berang dek gaek pasti pelampiasannyo tu bongka-bongka kamar, barasiah-barasiah kamar, dan baolahraga ringan. Ndak tau dek a tapi manuruik ambo katiko salsai baaktifitas tu ambo selalu maraso labiah tanang dan pikiran pun labiah janiah dalam bapikia. Ternyato berdasarkan jurnal-jurnal nan ambo baco saat kuliah kini baberes-beres rumah samo artinyo sadang melakukan olahraga ringan dan ternyato olahraga ringan bisa maningkek an kesehatan mental dan suasana hati. ",argumentative
5004,"Hari Kamis marupokan hari di ma siswa mamakai baju batik sabagai seragam sakolanyo. Namun karano  talambek jago mambuek Lisa taburu-buru mamakai baju pramuka. Saat itu inyo indak manyadari bahwa hari iko marupokan hari Kamis. Nan Lisa tahu saat itu adolah hari Rabu sahinggo inyo haruih mamakai baju pramuka. Sesampai di sakola barulah inyo manyadari saat iko inyo salah mamakai seragam sakola. Satalah diingat kambali barulah Lisa sadar bahwa hari iko adolah hari Kamis. Namun karano alah talambek bisa tetap melanjutkan perjalanannyo ka sakola dan urang-urang nan mancaliak Lisa saat itu mamakai baju pramuka manjadi heran. Lisa nan manyadari tatapan urang-urang di sekitarnyo mambuek Lisa sangek malu sahinggo inyo manutupi wajahnyo jo tas dan jo taburu-buru masuak ka dalam kelas. Karano inyo pernah maninggalkan cardigan di laci mejanyo inyo pun mamakai cardigan tasabuik untuak manutupi baju Pramuka nan sadang inyo pakai. 
",descriptive
4937,"Katiko mambuang air liur sacaro sambarangan dan bisa sajo urang tasabuik indak sangajo  Terinjak mako akan manimbulkan raso kesal jo  jijik.  salain itu jugo di tampek keramaian mako haruih mamparatien bagaimano air ludah itu dikeluarkan dari muluik karano jika dibuang sambarangan akan mangganggu urang lain dan akan manimbulkan persepsi negatif tahadok tindakan tasabuik.  salain itu jugo hal negatif nan dapek dirasokan katiko sasaurang mambuang air liur sambarangan yaitu dapek mangganggu kesehatan sasaurang karano tertular dari bakteri nan dihasilkan oleh muluik.  jo banyaknyo hal negatif nan dapek dirasokan oleh urang lain katiko ado nan mambuang air sacaro sambarangan mako penting untuak tahu etika untuak mambuang air lidah tasabuik.  jadi marilah baretika jo benar dan mambuang air liur pado tampeknyo. 
",persuasive
2346,"Katiko pulang ngantua di sore hari, Ivan kahilangan tas yang inyo pakai. Inyo alah baputa kama-kama, indak batamu jo tas nyo. Ado kawan nyo yang mangecek kalau tas nyo diambiak urang, mungkin se tukang barasiah kecek nyo. Hampia se ivan nio berang ka tukang barasiah, baru kawanyo maagiah tas ivan dan maagiah kado didalamnyo. Kecek kawan ivan ko inyo ngeprank, dan sadang mangarajoan ivan se. Ondeh takajuik bana ivan, apolai kalau sabana ilang tas tu karena banyak bahargo disitu. Ivan ko nio berang sabananyo karena alah takajuik di karajoan kawan tapii baa lai kawan nyo mangecek an iko cuman prank.",narrative
2258,"Ado lain sanjato unik yang ado di Indonesia, namonyo Mandau. Sanjato tradisional Mandau ka barasa dari suku dayak di Kalimantan. Sanjato ko patamo kali dibuek pado abad ka-17 dan ka-18. Biasonyo sanjato ko dibuek untuak malawan musuah. Bantuak yang uni adolah bisa awak gambarkan mandau ko mirip jo pisau tajam tapi uniknyo tadapek ukiran-ukiran unik dibagian dibagian bilah nyo. Sanjato ko unik dan punyo nilai seni dengan adonyo ukiran-ukiran yang unik. Mandau indak hanyo sebagai sanjato perang, namun mamiliki juo nilai seni yang sangaik tinggi. Mandau sanjato yang bisa mamperlihatkan bahwa Indonesia banyak memiliki seni dari berbagai bantuak jadi indak hanyo lukisan se yang di ukir.",descriptive
1826,"Waktu liburan sakolah agung pai ka tampek sepupu nyo yang ado si Maluku. Banyak tampek wisata yang di ajak sepupu nyo untuak mengisi hari liburan agung. Kapatang agung baru salasai jalan-jalan ka tampek wisata tasambunyi jo sepupu nyo. Kapulauan Kei namonyo waktu agung kasitu banyak nan membuek nyo mangucap kato-kato takjub dek keindahan yang ado di Kepulauan Kei. Agung mancaliak pasia putih yang dikaliliangi aia jernih. Indak itu se agung pai baranang juo di dalam Goa, mereka menikmati kaelok an stalaktit dan kolamnyo beraia jernih. Sofia juo mancaliak Pulau Bair di situ yang mampunyoi aia bawarno hijau tosca yang ancak bana.",narrative
6705,"Mampunyoi masalah bau badan tantunyo marupokan hal nan sangai mangganggu bagi kabanyakan urang. Bagaimano indak, bau badan dapek mambuek seseorang maraso malu dan indak picayo diri katiko barado di dakek urang lain. Salamo ko kabanyakan urang manganggap kalau bau badan disababkan dek karingek nan kalua dari dalam tubuah manusia. Padohal karingek marupokan cairan nan sabananyo indak mampunyoi bau. Indak ado satupun komposisi karingek nan dapek manimbuakan bau badan. Bau badan tajadi karano bakteri nan asalnyo dari lua karingek. Tubuah manusia mampunyoi bakteri nan bafungsi untuak mambantu partahanan alami kulik. Bakteri itu hiduik di tampek lambok seperti katiak. Untuak batahan hiduik, bakteri itu akan mamakan karingek manusia. Proses metabolisme itulah nan manghasilkan produk nan dapek manyababkan bau badan.",expository
1692,"Ndak jarang seorang ateis mancacek-cacek keimanan awak. Biasonyo urang-urang ateis ko maagiah pertanyaan-pertanyaan nan sulik bagi awak untuak mambuktikan basonyo tuhan tu memang ado. Tantu lah ka jaleh se awak maraso berang karano ndak sanang tuhan dan keimanan awak dicacek-cacek saroman tu. Mako dari itu awak harus paham ba a caro awak mangontrol diri terhadap hina an dari seorang ateis. Caro nan bisa awak lakukan antaro lain nan pertamo basaba. Tanangan hati. Anggap lah baso berang awak tu ndak akan mambuek urang nan ateis tu pacayo akan tuhan. Nan kaduo, danga apo nan nyo kecek an dan apo nan nyo nio, abis tu baleh dengan saba dan lamah lembut.Ingek lo basonyo awak ndak sanang mamanangkan sabuah argumen tapi sadang manyantuah jiwa seseorang. Nan terakhir baru lah badoa supayo nyo diagiah hidayah dek tuhan.",expository
501,"Masyarakat Minang dikenal dengan upacara adatnyo nan selalu meriah. Salah satu tradisi nan unik nan datang dari Sumatera Barat adolah tradisi Pesta Hoyak Tabuik dari suku Minang, khusunyo kota Pariaman. Tradisi ko dirayokan untuak mamparingati hari maningganyo cucu nabi Muhammad S. A. W, yaitu Hasan dan Husein. Acara tabuik ko dilkasanakan ndak cuma sahari. Perayaan ko dilakukan salamo 1 minggu dan pado tanggal 10 Muharram marupokan perayaan puncaknyo. Pas saat acara puncak ko lah masyarakaik dari saluruah penjuru nan ado di Sumatera Barat bahkan di lua daerah Sumatera Barat akan mamanuahi kota Pariaman untuak mancaliak kemeriahan dan keunikan acara hoyak tabuik ko.",narrative
4900,"Pada salah satu kasus nan pernah diunggah di sosial media oleh salah satu keluarga pasien dari Puskesmas.  inyo mangatakan bahwa toilet di Puskesmas tasabuik sangek kotor sahinggo inyo sangek jijik dan indak nyaman untuak barada di tampek tasabuik.  padahal saharuihnyo tampek kesehatan itu haruihlah barsih dan terawat karano itu adolah tampek nan cukuik sansitif bagi pasien.  jika toilet dalam puskesmas itu kotor mako pasien indak akan nyaman untuak barlamo-lamo di dalam toilet tasabuik sahinggo inyo akan malas untuak mambersihkan dirinyo dan itu jugo akan barakibat kan ka kondisi kesehatannyo.  mako dari itu penting bana untuak mamparatien dan manjago  kebersihan toilet maupun tampek-tampek  lainnyo bia kenyamanan dapek tercipta. 
",argumentative
8222,"Danau Toba adolah danau paliang gadang di Indonesia. Luehnyo mancapai 1.130 kilometer persegi. Danau Toba talatak di Provinsi Sumatera Utara. Babarapo urang pasti takajuik jikok tau kalau Danau Toba iko dahulunyo adolah Gunuang Toba nan malatuih sakitar 74.000 tahun nan lampau. Di tangah-tangah danau vulkanik toba ko ado pulau banamo Pulau Samosir. Pulau Samosir iko bapanghuni dan manjadi salah satu tujuan wisata kalau urang singgah ka Danau Toba. Udaronyo sajuak, pamandangannyo rancak, dikaliliangi gunuang-gunuang dan hutan hijau nan mamanjoan mato. Salain danau dan pulau, di sakitar danau toba, wisatawan bisa pulo mangunjuangi museum nan barisikan sejarah jo budayo suku batak.",descriptive
1794,"Katiko awak mamasak paralu bana yang namonyo panjapiak untuak maambiak makanan yang sadang awak masak. Panjapik ko memudahkan awak untuak  manghimaik waktu yang ado. Bantuak kini ko ambo sadang mamasak gorengan tempe katiko maangkek nyo ambo pakailah panjapik tu jadi capek ambo maambiak tempe dan mambaliak an nyo supayo indak gosong. Panjapik ko indak banyak urang punyo di dapua nyo padohal pakai panjapik ko labiah mambuek awak karajo capek. Panjapik ko indak lo untuak maangkek gorengan se tapi bisa lo untuak maangkek mie, mambaliak dagiang, mancicipi saus. Kalian yang dirumahnyo alun punyo panjapik ko bali lai pasti baguno se sewaktu-waktu.",persuasive
3436,"Manjago karukunan hiduik batatanggo kadang bukan hal yang mudah juo. Kareno mungkin ado se urang nan indak suko ka awak, tamasuak tatanggo awak surang. Walaupun memang dalam hal batatanggo ko awak harus elok. Baa lai kalau ado nan indak suko jo awak, bukan salah awak lai kareno awak masiah elok ka inyo. Adopun ciri tatanggo nan indak suko ka awak tu. Inyo salalu mahindari percakapan jo awak, siap tu apo nan awak kecek bertentangan taruih, menjelak an awak ka urang lain. Banyak hal nan bisa awak lakuan daripado samo saliang indak manyukoi. Kareno itu memang ado juo individu nan inyo maleh hiduik batatanggo.",descriptive
2823,"Takuik katiko nio di suntiak wajar se sabananyo kareno indak sadoalah urang barani. Manjadi masalah apobilo awak diharuskan untuak suntiak, tapi awak indak nio dan maelak taruih kareno takuik jo jarum suntiak. Jan kan kanai suntiak urang yang takuik di suntiak pasti akan takuik juo katiko mancaliak jarum suntiak. Padohal suntiak itu indak akan lamo sakiknyo, raso digigik samuik se. Labiah elok awak sakik sabanta daripado lamo marasoan sakik yang indak bakasudahan misalnyo. Untuak itu marilah awak mambaranikan diri dan jan takuik jo jarum suntiak. Kareno disuntiak indak sasakik apo yang awak bayangkan, pajamkan mato dan picayolah kalau demi kasihaik an awak harus barani disuntiak.",persuasive
6743,"Kota Tanggerang berdiri indak lapeh dari sajarah parjuangan kasultanan Banten malawan kolonialisme Balando. Namo kota iko diambiak dari namo suatu daerah nan talatak di bantaran Sungai Cisadane. Manuruik catatan sajarah lahianyo Kota Tanggerang bamulo dari sabuah sabutan nan dibarikan kapado sabuah tugu nan didirikan dek Pangeran Soegiri nan marupokan putra dari Sultan Ageng Tirtayasa. Tugu nan tabuek dari bahan bambu iko talatak di sabalah barat Sungai Cisadane. Tugu itu dibari julukan tengger nan dalam bahaso Sunda bararti panando. Sasuai jo namonyo, tugu itu memang bafungsi sabagai panando pambagian wilayah antaro Kasultanan Banten jo pihak VOC. Pihak Kasultanan Banten barado di sabalah barat, sadangkan VOC manguasoi wilayah timur.",expository
6915,"Dunsanak kasadonyo nan nio masuak paguruan tinggi salasai SMA ado babarapo kiat nan bisa diikuik an kalau nio ujian masuak lancar dan sasuai samo jurusan nan ka dituju. Maskipun kini banyak jalur nan bisa dilalui untuak masuak paguruan tinggi, dari ujian sampai hanyo badasarkan nilai sajo. Untuak nan nio masuk paguruan tinggi yang mawajibkan untuak ikuik ujian dahulu bisa malakukan persiapan talabiah dahulu.Pasiapan indak hanyo jo pamahan materi tapi bisa juo pasiapan mental dan fisik. Kalau tibo-tibo pas ujian sakik atau tagang bana perasaannyo, itu bisa lo mambuek prosesnyo tahambek dan ujuang nyo indak bisa masuak ka jurusan nan katuju. Badoa jaan pernah tingga untuak kalancaran.",expository
1752,"Hari ujan mode ko yo lamak makan yang angek-angek. Ambo dari dulu kalau hari ujan dan dirumah sadang ado pisang pasti langsuang buek pisang goreng tu. Soalnyo mambuek pisang goreng ko mudah bana, awak tinggal kupeh se pisang tu alah awak sisiakan dan siapkan adonan tapuang, tapuang tarok dimangkok agiah se garam saketek aduak rato lai dan masuk an lai pisang ka tapuang lanjuik goreng di kuali. Ondeh mandeh yo saban lamak pas alah jadi apolai sadang hujan modek ko, mambuek nyo pun ndak lo payah bana cubo se caliak amak awak pasti capek nyo kalau mambuek pisang goreng, tibo-tibo alah jadi se.",expository
82,"Salad buah tu selain menyegarkan banyak lo manfaatnyo bagi kesehatan tubuh awak. Salad buah tu terdiri dari buah nan bamacam-macam ragamnyo. Ado isian buah pir, apel, mangga, anggur, buah naga, kiwi, dan jeli-jeli an untuk penambah kesegarannyo. Jadi dalam samangkuak tu lah banyak buah yang bisa awak makan tanpa paralu mangupeh-ngupeh kulik buah. Kuah salad buah ko pun nan mambuek sensasi babeda. Dek gara-gara kuah salad ko lah nan mambuek urang ndak suko makan buah jadi suko makan buah. Soalnyo salad kuahnyo creamy asin manih dan diagiah parutan keju di ateh buahnyo. Sahinggo, katiko di makan jo buahnyo mambuek rasonyo jadi labiah lamak. ",descriptive
6912,"Ditarimo di paguruan tinggi nan jurusan yang paliang payah manjadi tolak ukur sanang nyo anak SMA nanalah lulus. Tantunyo indak kasadonyo nan malanjuik an ka janjang kuliah karano banyak alasan lainnyo. Biasonyo juruan pakuliahan nan manjadi primadona nan bantuak kadokteran, ekonomi sampai teknik.Indak hanyo itu jurusan nan lain manjadi primadona nan baru di ranah pendidikan paguruan tinggi. Jurusan Film dan babagai jurusan sastra dunia. Samangek mahasiswa baru nan baru masuak kuliah bisa dicaliak bakpo inyo manyiapkan kasado urusan kuliah sacaro mandiri dan panuah samangek. Kamnadirian untuak bisa malakuan surang sado urusan dan masuak babagai organisasi kampus manjadi langkah partamo nan rancak untuak ka muko nyo.",descriptive
1546,Waktu ulang tahun nan ka 8 abak ambo mananyo nio kado apo. Dek saat itu sadang musim talakuang bahan licin jadi ambo minta lo lah itu sabagai hadiah kapado abak ambo. Abak ambo pun mangabulkan permintaan ambo tapi dengan syarat untuak ka muko nyo sambayang ndak buliah tingga. Ambo pun ma iyo kan. Baru saminggu di balian talakuang tu dek abak ambo tibo-tibo ambo nyo parogok i dek abak ndak sambayang subuah. Akhirnyo ambo malu surang se lai. Ambo maraso ma ingkari janji ka abak ambo. Akhirnyo supayo sambayang subuah ambo ndak tingga kini ambo selalu ma iduik an alarm hp dengan volume tinggi. Abis tu ambo selalu lalok tapek wakatu sahinggo ndak manggaduah ka jam jago ambo di bisuak harinyo.,expository
3923,"Manuruik riset terbaru, makanan nan mangandung banyak gulo dapek mambuek kadar kolesterol tinggi sahinggo risiko takanai panyakik obesitas, kegemukan dapek lebih murah takanai. Makanan manih memang dapek mambuek mood seseorang naik. Tapi paralu diingek kalau alah banyak urang nan kanai panyakik dek gara-gara konsumsi gulo nan balabiah. Banyak makanan jo minuman lain nan dapek manggantian peran gulo yang ado di makanan manih mode madu atau buah. Makanan iko dapek baguno bagi tubuh kalau dikonsumsi sakedarnyo. Makanan dan minuman manih yang sabaiknyo dihindari atau dikurangi contohnyo kue, kopi, soda, dan lain sabagainyo. Mengurangi konsumsi makanan nan dapek mambaok panyakik adalah langkah awal untuak dapek hiduik sehat",persuasive
1670,"Salah satu angkutan umum nan jadi primadona di ibu kota adolah commuter line. Peraturan naiak turun kereta commuter line salah satunyo adolah mandahulukan penumpang nan turun talabiah dahulu. Setelah sado penumpang nan ka turun kalua barulah penumpang nan ka naiak masuak ka dalam kereta. Manuruik pandapek ambo, peraturan ko sangat rancak dan sangat bemanfaat. Dengan mode tu para penumpang jadi labiah tertib dan labiah ndak bacirabuik katiko naiak turun kereta. Kok ndak tu pasti basilemak peak se kondisi penumpangnyo. Bayangan se lah kalau ndak ado nan ma atua saroman tu. Bisa-bisa urang nan dalam kereta tu ndak bisa kalua dek lah tahalang dek urang nan ka masuak. ",argumentative
1548,"Dulu takana bana waktu SMP jaman masih acok naiak angkot ka pasa raya, jadi kami ba 4 urang nio pai ka pasa naiak angkot, cuma kawan ambo pitihnyo alah abis, ndak ado umtuak pambayia angkot lai, tapi inyo nio pai lo ka pasa raya, jadi kami punyo ide untuak ndak usah bayia angkotnyo dengan icak icak ndak tau se pas turun rami rami tu, kan kalau di pasa serentak gitu penumpang tu turunnyo, tapi mungkin dek abang supir tu lah di ituang jumlah penumpang nanka turun di pasa raya, jadi pas sadonyo turun kami mambayia dan jalan bubar lah kami, di sorakan lah samo sopir angkot tu ""oi anak sakolah smp tu alun bayia ciek lai"", sadar kami ketahuan kami balari kadalam pasa, sempat di kaja dek sopir angkot tu tapi ndak ado nankanai tangkok do. jadi sebaiknyo kok ndak ado ongkos jujur se lah ka supir angkot tu, kok ndak ndak usah bana pai. ",persuasive
3695,"Lainhalnyo jo fajri nan alun tau apokah inyo ado perasaan labiah atau indak kalau ditanyo dek urang. Fadli jo sonya kawan arek yang indak sejenis, artinyo kawan antaro padusi jo laki-laki. Wakatu sonya kumpua jo kawannyo untuak makan siang di kantin. Banyak dari kawan sonya yang panasaran jo sonya. Apokah sonya ko punyo parasaan labiah ka fadli, sacaro fadli ko cadiak dan cukuik ganteng juo. Kawan sonya mananyoan itu indak tanpa alasan, dek kareno alah arek bana hubungan perkawanan nyo jo fadli. Fadli jo sonya ko, memang kama-kama baduo kalau nio pai. Kama fadli pai si sonya ko pasti tau kareno fadli ko acok juo minta kawanan. Pas ditanyo sonya mangecek jujua kalau ado saketek raso suko jo fadli, itu tajadi kareno inyo alah nyaman.",narrative
3078,"Amak ambo surang takanai diabetes, awalnyo elok-elok se nyo tapi baru tau kalau ado panyakik dibates kareno parikso ka dokter. Kareno babarapo gejala yang dialami, akhirnyo mamutuskan untuak parikso. Amak ambo ko maraso inyo indak ado keturunan nan bisa mambuek inyo kanai dek diabetes dek faktor katurunan. Manuruik amak ambo iko tajadi mungkin dek kareno dulu wakatu mudo amak ambo acok minum-minum an manih yang kemasan. Tanyato pas ambo cari-cari juo di goggle memang itu bisa manjadi faktor takanainyo diabetes. Kareno diabetes melitus bisa tajadi kareno gaya hiduik yang indak sihaik yang manyebabkan akumulasi yang manumpuaknyo kadar gulo dalam darah.",argumentative
1358,"Bumi adolah planet katigo dari matahari. Bumi disabuik juo dengan planet biru. Bumi adolah satu-satu nyo planet nan dihuni dek makhluk hiduik. Sampai kini alun ado penelitian pasti nan mangatokan basonyo ado planet selain bumi nan bisa manjadi tampek hiduik manusia. Mako dari itu, dek usia bumi ko lah samakin tuo juo, awak sabagai makhluk hiduik nan sangaik punyo peranan paliang penting untuak manjago bumi ko alah seharusnyo manjago kelestarian bumi. Lakukan lah hal-hal nan bisa mambuek bumi wak ko tajago seperti mambuang sampah pado tampeknyo, mananam tanaman, mahambek tajadi nyo pemanasan global, supayo generasi setelah awak masih bisa hiduik sejahtera di permukaan bumi.",persuasive
3624,"Keberadaan makhlus halus taraso bana dek kawan ambo nan indigo. Ambo ado kawan nan inyo tu kadang bisa mancaliak, kadang cuman marasoan se kalau ado makhkuk halus bantuak hantu didalam ruangan atau luar ruangan. Pernah kajadian wakatu malam-malam keberadaan makhluk haluiih ko taraso dek kawan ambo nan indigo, dikecek an nyo pulo dek kawan ambo ko ka kami nan ado di dakek inyo pado saaik itu. Sabana katakuik an kami, baa ka indak indak mancaliaknyo se alah takuik baa seram bantuak inyo. Apolai acok nonton film horor, takuik juo kalau lalok tajago tangah malam siap tu tacaliak jo hantu yanh dikecek an kawan ambo.",narrative
7551,"Gajalo dan tando-tando stres. Sajumlah gajalo dan tando-tando stres biasonyo dialami dek pandarito barupo gangguan fisik bantuak sakik kapalo, nyari tangkuak, jantuang badebar, karingek dingin, sasak angok, badan lameh, dan nyari ulu hati. Sadangkan gangguan psikis dapek ditandoi jo payah lalok, cameh, khawatir, katakuik an, depresi, sadiah, dan kahilangan samangek. Situasi-situasi nan manyababkan stres akan direspon jo kamarahan, depresi, kacamehan, dan frrustasi. Respon tahadap stres diawali jo respon bilogis barupo kadar noradrenalin maningkek sahinggo timbua kondisi fight or flight yakni lari dari faktor stres atau batampur mangatasi faktor stres tasabuik. Respon bilogis mangakibek an paningkek an sistem saraf simpatis jantuang badabar, karingek dingin, sasaok angok, takanan darah maningkek karano aksis hipotalamus-hipofisi-adrenal mulai aktif untuak manghasilan kortisol.",narrative
1010,Sepupu ambo kapatang ko baru kanai begal. Caritonyo tu bamulo di malam hari wakatu nyo pulang malam karano buek tugas kuliah di salah satu rumah kawannyo. Saroman malam-malam biasonyo adiak ambo ko pulang lewat gang mancik nan biasonyo aman-aman se. Namonyo malang ndak bisa di indakan. Tibo-tibo datang honda mamancuang sahinggo mambuek honda adiak ambo ko ma rem sacaro mandadak. Tanpa aba-aba urang nan baduo diateh honda nan mamancuang adiak mabo salah satunyo turun dari honda dan langsuang manodongan sanjato nyo dan mancabuik kunci honda adiak ambo nan masih tagantuang. Dek urang ko baduo dan abih mamacik sanjato akhirnyo adiak ambo manyarahan honda nyo tu dengan panuah katakuik an ka urang begal tu.,narrative
2326,"Akhirnyo kelas sore ko salasai, satiok hari sabtu rasonyo sanang bana karena bisuaknyo hari minggu. Ambo paliang suko jo hari sabtu di sore hari, pulang ka rumah pun indak ado baban. Ambo dijalanan sambil banyanyi pas alah sampai rumah takajuik bana ambo mancaliak ado kado gadang di tampek lalok ambo. Datanglah adiak ambo ko kamar, kecek nyo itu kado dari urang tadi ado yang maantaan. Kecek urang nan maagiah tu inyo suko jo ambo. Takajuik bana ambo, sia lah urang yang maagiah kado gadang bantuak ko. Pasti indak jauah dari boneka, untuang se ado surek nyo jadi ambo tau itu dari sia.",narrative
6365,"Minggu lalu ambo pai main ka Kota Bandung. Dari Jakarta ambo manaiki kareta argo parahyangan dan turun di Stasiun Banduang. Kareta argo parahyangan nan ambo naiki terdiri dari duo baleh gerbong dengan duo di antaronyo adolah gerbong kantin. Kareta argo parahyangan nan ambo naiki hanyo terdiri dari duo kelas. Partamo adolah kelas eksekutif nan tiketnyo dijua dengan hargo 200.000 rupiah.  Salain kelas eksekutif, ado juo kelas ekonomi. Kelas ekonomi manjua tiket dengan hargo nan labiah murah dari kelas eksekutif, yaitu dengan hargo 150.000 rupiah. Perbedaan antaro kelas ekonomi dan kelas eksekutif hanyo dari jenis bangki nan digunokan sajo. Kareta Argo Parahyangan ko alah full ac. Jadi kawan-kawan ndak paralu takuik kapanehan katiko naiak karet argo parahyangan.",descriptive
4044,"Maningkeknyo harago bahan-bahan masak atau makan mode sayua atau buah mambuek banyak urang indak mancukupi kebutuhan tubuhnyo jo kandungan-kandungan nan diparaluan. Sahinggo gizi indak seimbang nan mambuek sasaurang murah untuak taserang panyakik. Hal iko indak elok untuak kehidupan karano salain dapek mangganggu aktivitas kini tapi dapek mangganggu generasi yang akan datang. Sabagai urang paduli jo kesehatan hendaklah inyo mancubo mamenuhi kebutuhan gizinyo. Jiko diraso sayua talalu maha mako dapek mancubonyo untuak mananam surang dirumah. Hal iko katiko luang dapek mambaok banyak manfaat contohnyo dapek mambantu maiisi lahan nan kosong dan sakaligus mandapekan keuntungan yaitu sayua nan tajamin kualitasnyo.  Mako dari itu, mari mulai mananam tumbuhan untuak kegiatan yang dapek dilakuan katiko ado waktu luang sahinggo indak mangganggu kesibukan sehari-hari.",persuasive
1537,"Lah malu se tetangga ambo dakek rumah dek kini rumah nyo lah resmi kanai sita dek bank. Dari kaba nan ambo danga kini nyo tapaso hiduik mangontrak di rumah nan ketek dan sampik di pinggiran kota. Ndak takao basuo jo urang lai. Dulu gaya nyo salangik, urang ko nyo pandang randah dan ka nyo bali se sadonyo. Makonyo jan sakali-kali utang ka bank. Riba hukumnyo tu mah. Apo lai ka bank konvensional. Padohal caro mahindari riba tu gampangnyo. Caronyo cukuik pueh dengan apo nan awak punyo. Jan balabiah-labiah gaya dari pado isi dempet. Abis tu kok nio sesuatu kok alun cukuik pitih kumpuan se dulu. ",expository
940,"Dulu pas amak ambo masih mudo mancuci baju pakai tangan atau supayo labiah barasiah biasonyo pakai papan cuci nan baragi-ragi. Pokoknyo kecek amak ambo kalau dulu mancuci tu harus bakumpuan bana niek karano paralu tanago gadang. Tabayang bana litaknyo dek ambo. Mungkin kok ambo ado di maso tu angkek tangan dek ndak takao. Babeda jo urang kini. Sadonyo alah sanang. Alah ado masin cuci. Untuak mambalinyo ndak lo maha. Pado umumnyo urang kini di rumahnyo pasti alah bamasin cuci. Tingga masuak an se baju ka dalam masin, pencet tombol perintahnyo tibo-tibo alah barasiah se baju ko. Tingga manjamua an se lai. ",narrative
3014,"Ondeh sakik bana ambo di gigik jo kuciang tadi pagi. Lamak se ma kuciang tu, padohal ambo indak ado manggaduah inyo. Kuciang ko yo sabana, gigi taring nyo tu tajam baa lo tu. Kuciang ko imut tapi kalau nyo alah ngamuak, kalua ganas nyo. Caritonyo tadi pagi ambo tagageh nio barangkek sakolah. Jadi ambo ko liwaik se di depan kuciang tu, lalu indak sakali duo kali ambo ko mungkin dek itu kuciang tu berang bantuak urang kanai ganggu lalok. Pas ambo lalu yang katigo kali nyo, kaki ambo ko dipaciknyo jo tangannyo siap tu langsuang se ambo kanai gigik dek kuciang tu.",narrative
4543,"Lisa dan teman-teman satimnyo nan sudah manjalani waktu latihan nan cukuik lama salama iko akhianyo diberi kesampekan untuak malakukan pertandingan persahabatan dengan sakolah lain.  Lisa cukuik mangetahui bagaimana rumor mangenai keahlian dari sakolah-sekolah nan akan manjadi lawannyo tersebut. Keahlian mareka cukuik bagus sahingga pertandingan pasti akan bajalan sacara dramatis. Saat itu Lisa dan teman-temannyo sudah ba ado di lapangan sambiak malakukan passing sarta pemanasan. Salain itu lawannyo pun malakukan pemanasan terlebih dahulu. Satelah peluit pertanda pertandingan dimulai barulah mareka mamulai pertandingan voli. Di lapangan bagitu banyak siswa nan basorak untuak mamberikan samangat kep ado masing-masing tim. Bola pertamo diberikan oleh tim sakolah lawan namun baakhia dengan poin untuak tim bisa. Sampai pertandingan Jalan 3 babak masing-masing tim alah manunjukkan performa nan sangek bagus. Akhianyo Kemenangan untuak tim lisa pun didapekkan sahingga teriakan siswa sakolah Lisa pun terdanga bagitu keras.
",descriptive
1071,"Sore tu kami sakelas pai gor karano akan ado olahraga ranang di Gor H. Agus Salim. Sabalum kami latihan kami ganti baju dulu di ruang gantinyo. Saat itu ambo sangaik sanang karano iko adolah pertamo kali ambo baraja ranang. Sabalum masuak ka pelajaran ranang nan akan di agiah dek guru olahraga, dek kami capek tibo dari pado nan lain, jadi ambo iseng-iseng masuak ka dalam kolam ranang tu karano kecek kawan-kawan kolam nan diujuang tu ndak dalam. Pas ambo cubo emang ndak dalam sahinggo ambo asik se bamain-main aia di kolam tu. Tanpa ambo sadari ruponyo posisi ambo alah hampia tibo ka tangah. Pas kaki ko ka manapak langsung badan ambo tajun ka dalam aia sahinggo mambuek kapalo ambo tanggalam. Payah bana barangok. Untuang ado kawan ambo nan manampak sahinggo ambo bisa diselamatkan kok ndak lah mati lameh ambo dibueknyo. Samanjak saat itu ambo takuik bana baranang karano tabayang-bayang raso lameh tanggalam tu.",narrative
7646,"Sayangnyo, maski dunsanak mungkin alah mamahami dangan elok apo itu nan dimakduik jo body positivity, pola pikia ko alun tantu bisa dilakuan dan ditarimo jo elok dek sado urang. Pasalnyo, mangubah panilaian tahadap diri surang bukanlah pakaro murah. Apolagi di lua sinan banyak bana urang nan maraso bahwa badan ideal, kulik putiah, rambuik panjang, san sabagainyo adolah standar dari saurang padusi nan rancak. Bagitpulo laki-laki nan mamiliki pulo standar tatantu tahadap fisik dan panampilan. Standar laki-laki nan disabuik gagah adolah nan badado bidang jo langan baotot, paruik sixpack dan masih banyak standar nanbisa dikatoan indak masuak aka lainnyo. Mandorong saod urang untuak manarimo badan dalam kondisi masyarakat nan masih mangaguang-aguangkan fisik nan sampurno sabagai standar tantu payah.",expository
6845,Konservasi panda adolah salah satu hal nan harus diupayokan dek pamarintah Chino. Konservasi panda sangaik paralu untuak dilakukan dek pamarintah Chino karano babarapo hal. Salah satu hal nan jaleh manjadi alasan adolah karano panda kini marupokan hewan nan tarancam punah. Punahnyo hewan pamakan bambu iko tantunyo akan mambuek ekosistem manjadi indak saimbang karano panda tantu masuak ka dalam rantai makanan. Katidaksaimbangan ekosistem iko tantunyo akan mampunyoi dampak bagi lingkuangan capek atau lambeknyo. Jadi mambuek konservasi panda tantunyo adolah suatu hal nan bijak agar hewan iko dapek taruih batahan dan indak punah. Apolagi hewan pamakan bambu iko adolah hewan khas dari Tiongkok.,argumentative
1000,"Dari ketek ambo emang terkenal dek keluarga sabagai anak nan punyo kepercayaan diri tinggi. Mulai dari mangecek, banyanyi, manari, dan sesuatu nan bersifat tampil di muko umum. Buktinyo adolah satiok ado keluarga nan baralek pasti ambo selalu banyanyi di orgen tu. Taingek bana dek ambo nyanyi pertamo nan ambo nyanyikan katiko manyanyi di alek om adiak amak ambo adolah Kisah Sedih di Hari Minggu nan dipopulerkan dek Marshanda. Tapi antah apo nan tajadi, kini kini ko kalau disuruah untuak manyanyi dek keluarga besar katiko ado nan baralek bawaan ambo takuik se. Ndak pacayo diri. Sampai-sampai dek ambo pasoan juo untuak tampil akhirnyo waktu itu sado lirik lagu tu ndak ado nan takana. Seakan-akan lupo se dek lah cameh mancaliak urang nan rami di bawah pangguang.",narrative
2097,"Mira maraso dirinyo kini ndak ado guno lai, alah maleh jo hiduik. Kapatang alah sah amak jo apak nyo bapisah, bapisah untuak indak basamo-samo didalam rumah nan samo. Amak jo apak nan inyo sayangi indak bisa maagiah kasih sayang sacaro basamo dirumah ko lai. Sadiah ban hati mira bantuak indak ado guno, mira marask indak badayo, hati nyo kini kalau bisa dicaliak an bantuak tameng nan banyak di hujami jo panah dan benda kareh. Salalu ditikam, salalu ditokok jo perasaan sadiah jo perasaan nan indak bisa dijalehan. Karena rasonyo di hati mira yang sadiah kini indak pernah inyo bayangkan sabalumnyo.",descriptive
4565,"Ado kejadian indak tadugo katiko Bima bamain sepak bola basama kawan-kawannyo di Lapangan. Saat itu ado tendangan pojok sahinggo Bima basiap-siap di depan gawang untuak manyundul bola nan diagiahkan oleh temannyo tasabuik. Katiko inyo meloncat untuak Maambiak  bola tasabuik indak taduga ado kiper nan jugo meloncat untuak manangkok bola tasabuik. Kejadian tadi indak dapek dihindarkan oleh keduo urang pamain bola itu karano kejadian nan begitu capek dan begitu indak taduga. Saat itu Bima nan sadang meloncat indak sengaja takena sikut kiper sahinggo Bima langsuang ambruk ka baokh dan mangeluarkan darah dari keningnya. Alasan kenapa mangeluarkan darah dari rekeningnyo yaitu Bima mamang sadang ado luko di dakek keningnyo dan katiko kiper indak sengaja mangenakan luka nan belum kering tasabuik inyo pun kembali badarah.  Hal itu mambuek Bima langsuang dibaok ka belakang untuak mandapekkan penanganan lebih lanjut. 
",descriptive
3556,"Celibacy atau selibat adolah sabuah pilihan hiduik dima urang tu mamiliah untuak malajang dan indak manikah. Pado dasar itu basumber dari pandangan hiduik yang mamutuskan individu yang mamiliah untuak indak bahubungan jo lawan jenis bahkan indak manikah. Barikuik gambaran dari ciri urang yang maraso labiah nyaman indak manikah. Labiah suko surang atau bahaso gaulnyo manjomblo, labiah tanang dan sanang surang daripado bapasangan, maraso bahubungan jo lawan jenis tu sulik mambuek ribet dan indak bisa balaku sasuko hati awak. Babarapo pandangan urang yang mamiliah undak manikah. Kalau biarawan jo biarawati kan memang indak manikah kareno alasan agamo supayo diri tu suci dan marupokan piliahan yang individu tu ambiak.",descriptive
2639,"Lenovo sia yang indak mengenal laptop merek iko, iko tamasuak merek laptop yang alah lamo beredar di pasaran Indonesia. Merek iko memang alah naiak daun pado tahun 2008. Di indonesia laptop cukuik populer apolai di kalangan palajar dan urang yang karajo kantoran. Manuruik mia sabagai saorang mahasiswa laptop lenovo ko cocok bana untuak maisi kegiatan baraja dan mangarajoan tugas-tugas dan tamasuak laptop yang murah dengan spesifikasi yang ancak. Merek dagang lenovo ko tantu alah banyak dipicayo dan bapangalaman dalam manciptakan produk. Kasuksesan nyo dalam maambiak alih divisi PC IBM jadi bukti kuek brand yang ciek ko punyo kualitas terbaik pado produknyo.",argumentative
3129,"Malanjuik an ka carito urang bantuak ambo nan dikecek an punyo phobia mancaliak lingkungan nan kumuah. Alias kanai mysophobia, kalau manuruik ambo sadoalah urang nan mancaliak hal nan kumuah apolai tampek nan lato pasti jajok juo. Jadi ambo raso indak ambo se nan mode tu. Misal ambo, kalau ambo ko kan ka toilet harus barasiah toiletnyo. Jadi kalau ambo tasasak nio ka jamban katiko di tampek makan atau tampek umum lainnyo yang dima toiletnyo lato. Ambo indak nio walaupun tasasak bana, kareno alah jajok duluan mancaliak tampek lingkungan nan mode tu. Walaupun pandapek ambo ko ado uran nan indak satuju, kareno keceknyo namonyo tasasak yo dipaksoan se lah.",argumentative
5326,"Samakin bakambangnyo zaman kini alah banyak macam macam alek nan timbua untuak mampamurah karajo awak dalah kahidupan sahari hari. Baitu pulo jo alek alek dapua. Jikok dahulu urang mamasak manggunoan tungku, jo kayu baka. Sahinggo mambutuhan usaho labiah katiko mamasak. Butuah macari kayu baka, butuah mancari daun karambia dll. Kini alah hadir namonyo kompor gas. Jo kompor gas ko mamasak jadi labiah murah, karano tingga di patiak api alah iduik dan awak bisa mamulai mamasak. Salain itu jo kamurahannyo harago kompor gas ko murah pulo untuak masyarakaik kurang mampu. Karano ado gas lpj nan 3 kg. walaupun murah tapi tantu awak paralu manjago kaamannyo bia indak maledak. Untuak itu marilah mamakai kompor gas dan manjago kaamanannyo. Sahinggo awak aman dan murah untuak mamasak.",persuasive
7393,"Parasaan malu nan ditarimo katiko digalak an katiko di muko kelas akan mambakeh sampai gadang. Misalnyo digalak an karano indak manjawek, salah atas jawaban nan dibarikan atau sasuatu nan remeh. Kalau anak dapek perlakuan digalak an di muko kelas biasonyo akan di larai dek gurunyo, tapi ado pulo guru pun ikuik manggalak an. Manggalak an urang nan ado di muko umum samo bantuak maagiah sasuatu hal nan manyakik an kapado urang tasabuik, tapi nan manggalak an indak marasokan efeknyo. Mungkin nan manggalak an akan maraso kalau itu hanyo sakadar sasuatu nan lucu dan indak ado efeknyo untuak dirinyo surang ataupun urang nan inyo galak an. Banyak hal-hal nan dapek diagiah pangartian labiah ka urang nan kurang mampashatikan etika bantuak itu.",descriptive
8191,"Untuak nan nio marenov dapur rumah bisa mangganti parabitan nyo pulo. Kalau nio dapur nan labiah modern bisa mangganti kompor lamo ka jenis kompor gas tanam. Kompor gas tanam biasonyo punyo model nan labiah modern dan dapek manyatu jo meja dapur atau kitchen set rumah. Model kompor tanam tabuek dari kaco nan mangkilek sehingga bisa mambuek dapur nampak labiah elegan. Jenis kompor gas ko ado beberapa model, yaitu nan 2 tungku, 3 tungku, dan 4 tungku. Bahkan, ado jenis kompor tanam nan alah langkok samo oven dan pamanggang di bagian bawahnyo. Cuman karno kompor alah manyatu jo meja jadi ndak bisa dipindah-pindah lai, jadi pastian lataknyo sasuai jo nan wak inginkan.",descriptive
788,"Kalau sasamo karyawan bacakak dek masalah karajo mako awak sabagai pimpinan harus bisa mengatasinyo. Karyawan kok alah saliang basalisiah mako sulik untuak bakarajo samo. Sedangkan, apo se karajo nan ado butuah karajo samo supayo capaian dari masiang-masiang karajo bisa maksimal. Kalau mahadok i nan sarupo iko awak sabagai pemimpin jan saketek-saketek berang padohal awak ndak tau dima latak salahnyo. Antah memang karyawan awak nan salah atau salahnyo dari awak nan ndak jaleh mambagi-bagi tugas. Alah seharusnyo awak nan dipicayokan sabagai pimpinan manjadi dan mancarikan solusi. Ajaklah karyawan tu labiah terbuka pikirannyo. Kok dapek lakukan lah diskusi terbuka jo karyawan sahinggo masalah-masalah mode ko bisa diatasi.",persuasive
1078,"Ambo adolah salah satu urang nan takuik jo lauik tapi tagiah pai liburan ka pulau-pulau nan indah nan ado di Indonesia. Seperti nan awak ketahui untuak manuju pulau tu pasti harus manyubarangi lauik. Tapi nan jadi penekanan disiko adolah bukan takuik jo lauiknyo, tapi labiah takuik kalau ambo tanggalam di lauik karano ambo samo sakali ndak panai baranang. Mako dari itu, bagi kalian nan punyo ketakutan saroman ambo ko kalian harus selalu mamakai palampuang supayo bisa digunokan sabagai antisipasi kok kapa kalian ko karam atau tabaliak. Setidaknyo itu bisa mambuek kalian labiah aman dan nyaman di saat bapergian manggunokan trasnportasi lauik.",persuasive
8007,"Food Chopper adolah salah satu alat masakan nan kini sadang banyak dipabincangan dek netizen di sosial media. Food chopper ko digunoan untuak maolah bahan masakan, bisa dikatoan ampia mirip jo blender. Kaduo alaik ko emang samo-samo bafungsi maaluihan bahan makanan. Tapi, food chopper dapek digunoan untuak mamotong, manggiliang sarato mangolah bahan makanan majadi ciek. Di dalam wadah food chopper ko tadapek mato pisau nan baguno untuak mamotong-motong bahan makanan. Urang-urang biasonyo manggunoan food chopper untuak mamotong atau maolah bahan makanan bantuak kacang-kacangan, rampah, sampai ka dagiang. Food chopper ko ado nan difungsian sacara manual manggunoan tangan, ado pulo nan otomatis mamakai aliran listrik. ",descriptive
289,"Ternyato kawan-kawan ko yo paralu bana di hari pernikahan awak. Kini banyak nan manyabuik 'bridesmaid' dan 'groosman'. Talabiah bagi awak nan sepupu-sepupunyo masih ketek atau bocah dan acara pernikahannyo ndak pakai WO (Wedding Organizer). Katiko hari H pernikahan banyak hal-hal nan memang tak terduga dan ndak mungkin kalau awak minta tolongnyo jo keluarga nan labiah gadang dari awak. Agak kurang lamak alias sagan se rasonyo. Sarupo maambiak an makan, manyuok an, dan manolong-nolong untuak mangipehan, malap-lapan muko supayo ndak luntur, dan lain-lain. Nah kawan-kawan tadakek awak ko tadilah nan biasonyo akan manolongan awak mangarajoan hal-hal saroman itu. Jadi cubolah list sia-sia se 'bridesmaid' dan 'groosman di hari pernikahan kalian dari kini.",persuasive
599,Waktu ambo kuliah di Aceh ambo suko bana mancubo-cubo makanan khas dari daerah serambi mekkah ko. Dari babagai macam makanan nan alah ambo cubo nan paliang ambo suko adolah Mie Acehnyo. Mie nyo ko tabuek dari mie kuniang tapi tekstur mienyo labiah gadang-gadang. Rempah-rempahannyo pun kayo bana taraso di lidah. Katiko dimakan tubuah baraso hangek rasonyo. Kalau makan Mie Aceh pasti managiah. Bantuak baagiah ganjo makanan ko. Untuang kini di Padang ambo alah basuo tampek makan Mie Aceh nan rasonyo mirip-mirip jo nan di Aceh. Namo tampeknyo Dong Sie. Bagi kalian nan tingga di Padang dan sekitarnyo cubo lah kasinan pasti ndak akan manyasa.,persuasive
5646,"Masyarakat selalu malakuan banyak caro untuak mandapekan piti, ndak peduli kalau yang dilakuannyo salah. Salah satunyo adolah malakuan jua bali hewan nan dilindungi. Padahal kito samo tau jan kan untuak manjua, mamaliharo binatang nan dilindungi pun ndak buliah. Kalau ado pandapek nan mangecekan dengan mamaliharo hewan nan dilindungi dapek mambantu dan malastarikan hewan tu, jaweknyo salah. Dengan mamaliharo hewan langka tantu pacinta hewan lain pun taniek nio mamalihari hewan tu, dan pemburuan hewan langka pun tajadi dan dapek manghilangkan hewan tu dari alam bebas, di habitat aslinyo. Tapi ado hal-hal yang dikeculikan untuak mamaliharo hewan langka. Salah satunyo yang nio mamaliharo harus mandapekan izin untuak mamaliharo hewan tu jo alasan kalau dipadian di habitat aslinyo dapek mambahayokan hewan itu seniri, dan urang nan mamaliharo harus yakin kalau urang tu mampu marawat hewannyo dengan elok.",argumentative
2569,"Ambo tau dan acok mancaliak patandiangan bulutangkis memang dari sajak ketek. Kareno di daerah ambo urang suko mamainkan iko, apolai apak-apak. Manuruik apak-apak di daerah ambo, pamainan bulutangkis ko marakyat dan bisa manyihaik an badan. Keceknyo sero juo katiko malaksanoan patandiangan bulu tangkis, jadi taraso ingek zaman gagah waktu mudo dulu kecek salah satu apak-apak di daerah ambo nan suko mamainkan olahraga bulutangkis. Di daerah ambo juo alah ado pakumpualan pacinto olahraga ko. Pamainan bulutangkis ko juo alah banyak dikenal jo masyarakat. Sampai-sampai bamain iko rasonyo ado musimnyo juo yang pas rami bana urang mamainkannyo. Patandiangan yang balangsuang di daerah ambo juo ado untuak anak ketek.",argumentative
1842,"Urang Jabodetabek yang nio pai ka tampek-tampek viral di Jakarta bisa dengan mudah untuak pai kasitu dengan transportasi yang murah. Misalnyo urang ciputat yang nio pai ka monas bisa naiak Transjakarta. Urang ciputat bisa ka monas dengan rute sebagai barikuik. Patamo tunggu Transjakarta yang memang liwaik dan baranti di tampek pemberhentian TJ, kaduo piliah Trans Jakarta tujuan Ciputat-Kampung Rambutan dan baranti di lebak bulus, setelah itu dari lebak bulus cari Trans Jakarta yang maarah ka monas. Sabananyo awak bisa dengan mudah dengan mudah untuak ka tampek viral lainyo yang awak nio dengan KRL ataupun MRT tinggal awak mancaliak rute se di Internet.",expository
513,"Salah satu rumah adat nan unik dan terkenal di Indonesia adolah Rumah Adat Bolon dari Sumatera utara. Rumah adat ko terdiri dari banyak jenis lo, yaitu rumah bolon Simalangun, Bolon Karo, Bolon Pakpak, Bolon Angkota, dan lain-lain. Kalau awak caliak sakileh rumah Bolon ko hampia samo jo rumah adat nan lain, yaitu punyo konsep bantuak rumah pangguang. Tadapek tiang penyangga di rumah ko dengan tinggi 1.75 m. Untuak naiak ka ateh rumah ko awak harus naiak tangga dulu. Jumlah tangga ko hampia samo lo jo rumah gadang dari Sumatera Barat yaitu mempunyoi jumlah anak tangga dengan angko ganjia. Nan manjadi ciri khas rumah Bolon ko adolah dindiangnyo manggunokan ornamen khas Simalungan nan selalu mamakai warna hitam, merah, dan putiah. Masyarakaik pacayo ornamen ko manjadi lambang pandangan kosmologis dan filosofi budaya Batak.",descriptive
5215,"Bumi saat ko keadaannyo sudah sangat memprihatinkan dan diambang kehancuran. Marilah kito sebagai manusia yang beperan besar dalam merubah kondisi bumi malakukan hal-hal yang dapek mampalambek penuaan bumi. Mangurangi penggunaan plastik marupokan salah satu upaya penyelamatan bumi. Balilah makanan yang mamakai kemasan seminim mungkin. Iko akan mambantu mangurangi jumlah sampah, tarutamo sampah plastik yang harus dibuang nantinyo. Sabagai gantinyo, gunoan totebag atau tas jinjiang kain yang bisa bekali-kali pakai. Bayangkan kalau satiok hari dalam saminggu, kito mambali sesuatu dan setidaknyo 3 kantong plastik ado di genggaman tangan. Barapo banyak sampah plastik yang kito hasilkan? Sampai plastik tamasuak sampah yang butuh waktu yang lamo untuak bisa terurai. Mako dari itu kurangilah pemakaian plastik seminimal mungkin.",persuasive
5150,"Katiko manonton pertandingan olahraga favorit, hendaklah kito manjago ketertiban agar semua penonton meraso nayaman dan pertandingan dapek berjalan dengan lancar. Penontoh harus bersikap suportif dengan indak menyudutkan pihak lawan. Peristiwa manang dan kalah merupokan suatu hal yang biaso dalam sebuah pertandingan, jadi penonton harus bisa manarimo apopun hasilnyo. Jika indak, hal iko bisa menimbukan karusuhan seperti yang tajadi di Stadion Kanjuruhan babarapo waktu yang lalu. Kerusuhan di Stadion Kanjuruhan disabuik tajadi usai para suporter Arema memasuki lapangan setelah timnyo kalah melawan Persebaya. Kejadian Kanjuruhan marupokan peristiwa kelam dalam dunia sepak bola Indonesia yang memakan banyak korban jiwa. Supayo kejadian ko ndak tarulang baliak, penonton harus menaati peraturan di tempat pertandingan berlangsung.",persuasive
5477,"Bullying, pasti awak lah acok mandanga kato iko. Bullying atau mancimeeh adolah tindakan jaek. Dimano awak bausaho malakuan panindehan atau kakarehan nan dilakuan sacaro sangajo dan balanjuik taruih-taruihan. Hal iko batujuan untuak manyakikan fisik ataupun batin urang nan awak cimeeh. Kadang tindakan ko alah manjadi kabiasaan, sahinggo pambuli atau nan mancimeeh indak sadar kalau inyo alah manyakikan urang tarlalu dalam. Urang nan mambuli acok maabaian sakik nan di tarimo korban, bahkan acok capek malupoan kajahatannyo. Sadangkan korban nan di buli bisa kanai sakik nan lua biaso. Acok kali sakik nan ditarimo bisa mambuek korban sakik hati ataupun fisik nan payah untuak ilang, atau bahkan bapikia untuak maakhiri iduiknyo.",descriptive
858,"Banyak kejadian nan ndak di harok an katiko sadang batandiang olahraga. Diantaronyo adolah raso kecewa nan manyalimuik i diri katiko harapan ndak sasuai jo kenyatoan yaitu kalah saat batandiang olahraga. Perasaan kecewa tu datang karano maraso apo nan lah diusahokan salamo persiapan sabalum batandiang saroman latihan nan ndak hanti-hanti satiok hari tabuang sio-sio se karano ndak barasil mamanangkan pertandiangan. Mako dari itu, saat awak maikuti sabuah pertandiangan olahraga poin pertamo tu jan pernah baharok manang. Lakukan se sesuatu tu semaksimal mungkin. Kaluan versi terbaik kalian.Anggap se kalah manang dalam pertandiangan tu hal biaso. Dengan mode itu pasti kalian akan tahinda dari nan namonyo kekecewaan.",persuasive
2794,"Untuak patamo kalinyo di malam hari dika akan dioperasi. Indak tabayang sabalumnyo kalau inyo harus di operasi. Takuik bana itulah yang dirasoan dek dika katino nio di operasi. Indak bisa maelak lai, kareno memang harus di operasi, kalau indak mangko akan mambahayoan. Dika harus operasi usus buntu, itu juo kareno inyo acok bana makan padeh, micin, makanan junkfood dan jarang makan-makanan yang sihaik. Katiko akan di operasi tu dika minta wakatu agak 2 minik lai untuak manangkan pikian dan manariak nafas saking dek takuiknyo nio dioperasi. Untuang se operasi bajalan dengan lancar, katakuik dika alah mamuda kareno inyo basyukur operasi alah bajalan dengan lancar.",narrative
8333,"Lulus ujian nan wak karajoan dengan jujur sangaiklah lua biaso. Iko ndak hnayo karano awak bisa manunjuakan kamampuan jo pengetahuan wak nan sabananyo, tapi karano awak maraso yakin bahwa awak alah mancapai hasil terbaik dengan caro nan batua. Dengan lulus ujian sacara jujur, awak ndak paralu maraso basalah atau cameh jo apo nan alah awak lakukan untuak mancapai hasil tasabuik. Awak bisa maraso bangga dan picayo diri karno awak alah karajo kareh dan jujur untuak mancapai tujuan awak. Salain itu, lulus ujian dengan jujur manunjuakan kalau awak punyo integritas dan tanggunag jawek nan tinggi. Jadi alah jalehkan baa luar biasonyo raso sanang nan wak dapekan dari lulus ujian dengan jujur.",argumentative
6147,"Sabananyo awak dapek mangenali ciri-ciri LGBT, khususnyo gay dengan mudah. Biasonyo gay taliek dari parilakunyo yang bak padusi atau feminin dan gaya mangeceknyo yang kemayu. Gay juo mampunyo caro bajalan yang taliek bak padusi. Walaupun bak itu, indak salalu laki-laki yang feminin itu gay, bisa sabaliaknyo karano ado gay yang sangaik macho bak laki-laki pado umumnyo. Salain itu, urang tu juo bisa diidentifikasi katiko baduo jo laki-laki lain. Umumnyo gay dapek teridentifikasi apobilo urang tu sadang basamo pasangannyo atau sadang bainteraksi jo lalaki lainnyo. Misalnyo bagandengan tangan atau katiko urang tu sadang malakukan pandekatan ka lalaki lainnyo tasabut. Lesbian juga dapek dikenali tatapi indak samudah bak gay. Urang tu ado yang bapanampilan bak laki-laki dengan ciri dan atribut laki-laki.",descriptive
4629,Andi nan alah 3 tahun masuk organisasi dan perkumpuaan fotografer kini inyo alah mamiliki begitu banyak Project untuak ditunjuk sabagai Kameramen baik itu di acaro pernikahan maupun acara-acaro lainnya. Sahinggo Andi sadang mamiliki cukuik banyak tabungan untuak mangupgrade kamera barunyo agar gambar nan diambil  jernih serta bagus. Hal itu Andi alah ado jenis kamera nan sangek diincarnya. Dan tabungan pun kini alah Andi kumpuakan sejak lama sahinggo walaupun inyo mambali kamera baru mungkin tabungannyo masih ado siso. Kamera nan Andi bali saat iko senilai 22 juta. Tabungan nan alah dikumpuakan selama 3 tahun iko tanyata cukuik untuak mambali kamera keinginannya. Kamera nan saat iko bali mamiliki spesifikasi nan sangek bagus dan sangek manunjang dalam minatnyo  yaitu mamotret. Mamiliki Zoom nan sangek bagus dan hasil nan jernih mambuek Andi cukuik puas dengan kameranya. ,narrative
6250,"Indak sado negara malegalkan eutanasia, contohnyo Indonesia. Babarapo negara nan malegalkan eutanasia iolah Jepang, Jerman, Belanda, Kanada Belgia, babarapo negara bagian AS dan lain-lain. Ado banyak argumen nan mandukuang dan manentang eutanasia. Sabagian gadang urang maanggap bahwa eutanasia iolah pambunuhan dan indak dapek ditarimo sacaro moral. Sajauah iko banyak kalompok agamo dan organisasi kaagamoan badebat manentang eutanasia karano alasan nan samo. Eutanasia hanyo bisa sah jikok sasaorang sacaro mental mampu mambuek pilihan. Namun, manantukan kamampuan mental sasaorang indak mudah. Ado nan maanggap bahwa dokter indak salalu mampu untuak manganali kapan sasaorang dapek maambiak kaputusan. Kadang pasien maambiak kaputusan katiko manyarah akan kaadaannyo dan itu dalam kaadaan nan indak stabil.",argumentative
4353,"Sosok Buya Hamka nan dikenal sabagai salah satu tokoh adat suku Minang. Beliau takenal dengan karya, agama serta pengaruhnyo bagi perkembangan agama Islam di Indonesia. Selamo hidupnyo beliau alah menerbitkan sakitar 84 judul buku nan takenal di seluruh Indonesia. Beliau banyak menuliskan cerita dan novel dengan latar belakang budaya dan agama serta kemajuan zaman. Di masa dulu Buya Hamka dan Presiden Republik Indonesia nan partamo yaitu Bung Karno sempat tajadi perselisihan sampai Buya Hamka dipanjaro pado tahun 1962 karano dituduh adonyo pembaontakan PRRI. Namun Buya Hamka indak pernah menanamkan rasa balas dendam pado dirinyo kapado Bung Karno karano hal itu. Bahkan katiko Bung Karno meninggal dunia wasiat Bung Karno tinggalkan yaitu agar Buya Hamka nan menjadi imam ketika inyo wafat nanti. Sabagai sastrawan dan tokoh adat sosok Buya Hamka selalu diingat oleh masyarakat Indonesia khusus masyarakat Minang.",argumentative
2529,"Lumpek tali bagi anak-anak mungkin adolah sabuah permainan tapi dalam olahraga malakuan lumpek tali ko tamasuak olahraga ringan. Olahraga lumpek tali banyak dilakuan jo kaki, oleh kareno itu mako otot kaki awak labiah kancang. Indak kaki se, bisa mangancangan otot pinggua, paho, betis sahinggo malatiah otot tubuh awak. Manuruik ambo indak otoik awak manjadi labiah kuek se tapi bisa juo mambantuak tubuh awak labiah elok lai. Apolai untuak awak nan nio kuruih, iko tamasuak olahraga ringan yang bisa awak karajoan dirumah. Lompek tali ko juo banyak manfaaik nyo bisa juo manguek an otot jantuang kareno sirkulasi darah bisa bajalan lancar.",argumentative
8127,"Tempe kini alah mulai dikenal jo urang-urang lua nagari. Makanan nan mudah wak dapek di Indonesio iko, kini disukoi oleh urang-urang lua nagari nan butuah asupan protein nabati tarutamo urang vegan dan vegetarian. Kandungan protein tempe ko tinggi, dalam 166 gram tempe bisa manganduang sampai 31 gram protein. Di lua nagari ndak hanyo ado tempe nan tabuek dari kacang kedelai tapi alah ado tempe dari kacang merah, kacang hijau, jo kacang koro. Tempe pun bisa dimasak jadi bamacam-macam makanan atau camilan.  Awak harusnyo labiah bangga jo makanan khas Indonesia iko, jadi marilah tingkekan konsumsi tempe untuak asupan makanan nan labiah sehat.",persuasive
7752,"Dari babagai macam makanan nan disukoi jo nan dibanci, ado lo makanan favorit.. Makanan favorit ambo adolah ayam serundeng. Ayam serundeng ko adolah makanan khas Indonesia nan tadiri dari ayam gorng nan ditabuaan diatehnyo serundeng. Serundeng ko adolah dagiang karambia nan diparuik sudah tu di sangai jo langkueh. Salain ayam serundeng, makanan favorit ambo nan lainnyo adolah mie, makanan instan nan ciek ko alah takana sampai ka lua nagari. Caro mambueknyo nan mudah, tingga disiram jo aia angek, sudah tu sado bumbunyo tingga dicampuaan, jo rasonyo nan lamak mambuek mie manjadi salah satu makanan favorit urang-urang indak hanyo di Indonesia, tapi di sado dunia. ",descriptive
3223,"Farhan inyo ko memang acok bana jail kawan-kawannyo. Apolai nan padusi, entah apo-apo se nyo tu suko bana mambuek manjariak kawan-kawan padusi di lokal inyo. Pas bana katiko inyo nio manjaili kawan nan urangnyo pandiam bana, ado paku di meja katiko farhan nio liwaik. Akhirnyo calano farhan ko cabiak pas baniek untuak manjaili kawan. Sadoalah urang nan tau inyo nio manjaili kawak yang pandiam tu tagalak, sedangkan urang nan pandiam tetap se antok indak bereaksi. Mancaliak itu tambah malu si farhan, kareno sabananyo urang nan pandiam tu ancak urangnyo. Tanyato kecek kawan-kawan salokalnyo inyo tu suko jo cewek tu. Ondeh, alah buruak image farhan. Untuak itu kalian nan suko jo urang jujur se langsuang jan malah suko manggaduah inyo. Apolai kalau urangnyo pendiam, ma tau inyo kalau sabananyo kalian ko suko.",persuasive
7527,"Nan alah manikah dan mampunyoi anak. Bagi nan alah manikah dan mamiliki anak, dana nan sabaiknyo disiapkan sagadang 12 kali lipek dari pangaluaran par bulan. Dari uraian di ateh datarik kasimpulan jikok besaran dana darurat idelnyo barado antaro 6-12 bulan dari total pangaluaran par bulannyo. Hal ko dilakuan sabagai langkah preventif bia kaluarga dunsanak bisa tetap iduik sajahtaro maskipun kadaan sadang indak elok-elok sajo, tarutamo katiko pandemi patang. Untuak mamparmudah dunsanak mangituang dana darurat, lakuanlah parhituangan jo rumus Dana Darurat = Pangaluaran X 6. Sabagai contoh, Andi adaolah saurang karyawan nan bakarjo di parusahaan swasta, masih bastatus lajang, dan indak mamiliki tangguangan. Satiok bulannyp Andi mamiliki jumlah pangaluaran nan samo sagadang 5 juta, mako dana nan paralu Andi siapkan adolah 30 juta.",expository
5940,H. A. Djazuli dalam bukunyo Fiqh Siyasah mambagi nilai-nilai dasar fiqh siyasah syariyyah kapado 13 nilai dari Alquran jo 5 nilai dari Hadis. Samantaro Suyuthi Pulungan mambagi prinsip-prinsip siyasah dalam hiduik bamasyarakat jo banegara kapado 16 prinsip dari Alquran jo 11 prinsip dari Hadis. Kasado nilai jo prinsip nan di utarokan pado dasarnyo sama jo prinsip-prinsip nan alah disabuikan dek pakar sabalumnyo dengan saketek panambahan sasuai jo dalil nan dikamukoan. Walaupun pakar-pakar politik jo hukum Islam nan mauraikan prinsip-prinsip negara dalam syariat Islam sangaik bavariasi. Namun prinsip-prinsip siyasah jo panyalanggaroan negara dalam Alquran dapek diformulasikan basonyo prinsip-prinsip dasar hukum politik Islam iolah : Prinsip kadaulatan; Prinsip kaadilan; Prinsip musyawarah jo Ijma; Prinsip pasamoan; Prinsip hak jo kawajiban negara dan rakyat; Prinsip amar maruf nahi munkar.,argumentative
7356,"BBarapo makan paliang kumuah nan ado di dunia. Nan partamo adolah Pag-pag. Pag-pag marupokam salah satu makanan nan barasal dari Filipina nan biaso dikonsumsi dek masyrakat kelas ketek. Namun, uniknyo iko ternyato tabuek dari hasil daur ulang dagiang ayam nan alah dibuang di tampek panampuangan sarok. Maskipun makanan ko taliek sangek manggirukan, tapi paralu diingek bahwa makanan ko sungguah jorok dan anjijiak an. Nan Kaduo Kiviak. Kiviak marupokan makanan suku Inuit nan mungkin bagi sabagian urang sangek amnjijik an. Bagaimano indak, makanan iko tabuek dari buruang nan dimasuak an ka dalam kuliak anjiang lauik dan dijaik rapek-rapek kamudian di timbun jo batu salamo 18 bulan.",descriptive
5311,"Zaman kini banyak anak anak nan manampuak pandidikan jauah dari rumah, sahinggi harus tingga di kontrakan atau kos-kosan. Banyak juo anak nak alum pandai mamasak tapi alah kos, sahinggo tapaso mambali makanan di lua. Kini martabak talua bisa dijadian solusi. Karano martabak talua ko bahannyo murah dan mambueknyo pun murah. Hanyo paralu 2 talua, 1 mie goreang, samo garam. Partamo abuih mi goreang dan tirihan. Salanjuiknyo masuakan 2 talua ka dalam mi tadi dan kocok sampai rato. Masuakan bumbu mi goreang ka dalam adonan tu, buliah tambahan garam saketek. Kamudian angekan minyak, satalah angek baru goreang sakali sadonyo. Tunggu saparo masak tu baliakan. Kalai warnanyo alah coklat ameh sadonyo angkek ka piriang. Buliah dimakan jo nasi tambah saus samba.",expository
5039,"Selama iko andi marasokan kehidupan kerjanyo bagitu monoton dan mambosankan. Selain itu tuntutan dari perusahaan nan bagitu banyak mambuek Iya bagitu stres dan maraso bagitu pusing jo kehidupan kerjaannyo. Namun katiko hari libur ya akan manghabiskan waktu untuak tidur agar indak taingat jo kehidupan pekerjaannyo nan bagitu mamusingkan. Namun satalah 1 tahun inyo jalani, Andi maraso bagitu bosan dan stress barat karano inyo akhir-akhir iko sering bana diberangi oleh atasannyo. Andi pun mamutuihkan untuak mamakai waktu cutinyo agar merefresh kambali pikiran dan semangatnyo untuak bekerja agar indak melakuan kesalahan-kesalahan lain nan mambuek inyo diberangi oleh atasan. Andi mamutuihkan untuak pergi barlibur sendiri ka  luar kota dan manghabiskan waktu di sana untuak manikmati tampek wisata dan suasana  di tampek tasabuik. 
",narrative
1295,"Manuruik pandapek ambo, ndak ado salahnyo kalau seseorang nio bamain Tiktok. Selagi bisa mamanfaatkannyo dengan elok ndak ado masalah. Lagipulo Tiktok kini ndak sarupo jo Tiktok dulu. Kalau dulu urang nan bamain Tiktok pasti anak alay, kalau kini malah ndak. Alasannyo karano isi Tiktok kini banyak nan ma angkek isu-isu terbaru. Mulai dari isu politik, isu kesehatan, isu ekonomi, dan masih banyak lainnyo. Selain tu, fitur nan disajikan pun labiah baragam. Ndak heran ba a kok urang banyak baralih dari Instagram ka Tiktok. Artis-artis se alah banyak lo nan bamain Tiktok. Lah samo lo jo iklan tolak angin. Orang pintar yo main Tiktok. ",argumentative
542,Pisau belati adolah salah satu sanjato tradisional dari daerah Papua. Sanjato tradisional nan ciek ko sangat manarik peratian ambo karano keuinkannyo. Pisau ko berasal dari tulang buruang kasuari. Tulangnyo tu di bueh sapicak-picaknyo dan diasah sampai tajam. Kalau soal ketajaman jan ragu lai. Wlaupun hanyo tabuek dari tulang buruang buktinyo pisau ko bisa dipakai dek urang Papua untuak baburu dan marambah hasil hutan. Ndak cuma sampai disitu se keunikan Pisau Belati ko. Gagang pisau ko pun sangat manarik peratian. Soalnyo ganggang nyo dibuek dari hiasan buruang kasuari tu juo sahinggo nampak labiah estetik. Memang sanjato tiok-tiok daerah tu punyo keunikan masiang-masiang.,descriptive
4664,"Tanggal 2 januari adolah tanggal dima Windy maikuikan acara yang di adoen oleh pemerintah satampek. Acara tasabuik adolah acara yang di laksanoen untuak mamilih Pemuda dan Pemudi daerah tasabuik untuak berpartisipasi terhadap perkembangan daerah. Acara Udah suni Sumatera barat. Seleksi patamo adolah malakuan tanyo jawek takait pengetahuan daerah satampek. Awalnyo Windy maraso picayo diri terhadap pengetahunnyo,tapi katiko berhadapan jo pewancara tibo-tibo Windy maraso sangek nerves dan maraso takuik jiko inyo malakuen kesalahan. Pertanyaan patamo pun diajuan oleh pewawancara tapi Windy nan saat itu damam panggung inyo indak dapek manjawek apo nan dipatanyoen. Saat itu nan menonton sesi wawancara Windy bukan hanyo juri tetapi ado beberapa peserta lain nan jugo menontonnyo dan hal itulah nan mambuek Windy manjadi sanget gemetaran.",narrative
1949,Rafly alah marasoan baa sanangnyo mandapek an hadiah dari giveaway nan inyo ikuik an. Namo pemenang undian tu kalua namo inyo dan mandapek hadiah nan ancak juo. Manuruik rafly awak indak paralu takuik untuak ikuik undian kalau memang penyelanggaranyo itu resmi. Apo nan awak takuik an kalau urang nan maagiah awak hadiah tu dari lembaga yang resmi banyak juo urang nan maikuik an nyo. Undian tu kan sebagai bantuak partisipasi dari masyarakat atau banyak urang kapado urang nan manyalanggarakan atau dari produk yang sadang disebar luaskan. Biasonyokan ado juo dari produk minuman ataupun makanan yang resmi dan di akui maadoan undia kapado konsumen nyo.,argumentative
1649,"Hal nan harus dipersiapkan katiko tajadi bencana adolah manyalamaikan diri, bukan harato. Salah bana katiko seseorang nio mangorbankan dirinyo hanyo untuak manyalamaik an harato nyo. Jan talampau akok bana jo harato. Ndak harato tu bagai nan ka manyalamaik an iduik wak di akhiraik. Selain itu, kalau kalian lah salasai manyalamaik an diri mako salamaik an lah urang lain mode bini atau anak wak. Jan sampai wak manyalamaik an anak wak dulu karano kalau awak selamat pasti awak bisa manyalamaik an nyo, sadangkan anak awak ndak bisa manyalamaik an awak. Itu lo lah sebabnyo katiko pramugari mamparagoan prosedur penyelamatan diri di pesawat manyuruah awak untuak manyalamek an diri talabiah dahulu. ",argumentative
3588,"Ideologi komunis pernah masuak ka Indonesia yang diperkenalkan patamo kali dek anggota partai buruh balando. Pernah ado partai komunis juo di Indonesia dulu yang mambuek dan malakuan hal kejam. Biaso awak mancaliak dan mengenang peristiwa berdarah pado tanggal 30 September. Paham komunis ko memang dilarang ado di negara awak, kareno indak sasuai jo ideologi awak yaitu ideologi pancasila. Manuruik ambo paham komunis ko juo indak ado kabebasan, kareno sadoalahnyo milik pamarintah. Selain itu paham komunis ko indak sasuai jo ideologi awak. Kabanyakan memang urang komunis ko indak batuhan. Caliak se negara korea utara yang manganut paham komunis, jadi saluruah warga inyo memang harus tunduak ka pamerintah.",argumentative
7564,"Mananam manggunoan rak tanaman dari kayu, mambuek rak panjang bastruktur babarapo tingkek jo desain sasuai kabutuahan, dalam 1 rak panjang bisa diisi jo 10 atau labiah pot tanaman. Mananam di pot gantuang, teknik mananam manggunoan pot ukuran ketek hinggo sadang lalu digantuangan di langik-langik atau dindiang rumah jo tatanan sacaro rapih sasuai dekorasi nan diinginkan dan hal tasabuik akan mamparacanak rumah. Mananam jo sistem hidroponik, marupokan teknik mananam indak pakai tanah, kito mambutuahkan paralon dan area mananam bantuak dindiang rumah sabagai instalasi hidroponik. Yang tapantiang dari sado ko adolah kabaranian untuak mamulai dan kamauan untuak konsisten.Dengan mananam kito bisa labiah dakek jo alam, manciptaan suasano hati nan labiah bahagia dan pacayo diri.",argumentative
6435,Salah satu olahraga ringan nan mudah bisa dilakukan satiok hari adolah jogging. Jogging marupokan aktivitas lari santai. Jogging tamasuak ka dalam olahraga aerobik. Olahraga iko biasonyo dilakukan katiko pagi hari atau katiko sore hari. Jogging dilakukan dengan malangkahkan kaki sacaro perlahan dalam kecepatan randah. Aktivitas iko dilakukan dalam waktu nan tagoloang lamo. Kamudian olahraga jogging biasonyo dipadukan jo bajalan kaki untuak mahindari cedera balabiah pado kaki. Jogging bisa dilakukan di mano sajo. Ado urang nan jogging di stadion sepakbola. Ado urang nan jogging di komplek rumahnyo sajo. Bahkan ado juo urang nan jogging di tapi jalan gadang. Hal iko manunjuakkan kalau jogging adolah olahraga nan mudah untuak dilakukan.,descriptive
3525,"Dari apo nan ambo caliak di internet tentang artis-artis korea yang indak baagamo. Mambuek ambo picayo banyak macam aliran di dunia ko. Mungkin ado babarapo aliran lain yang indak ambo picayoi, kareno alun mandanga sacaro langsuang. Kalau nan ateis ko sabana picayo ambo kalau memang ado urang nan indak baagamo setelah malam kapatang mancaliak biodata urang-urang nan ateis. Ateisme ko adolah sabuah kapicayoan yang picayo kalau tuhan itu indak ado. Kalau di urang awak, urang Indonesia indak mengakuik adonyo ateisme ko kareno indak sasuai juo sila pancasila patamo, yaitu katuhanan yang maha esa. Agamo yang diakui dek Indonesia ko ado anam.",narrative
