id,text,label
8423,"Kamatian adolah hal nan alami dan ndak bisa dielakan. Kamatian mambaok kasadiahan dan penderitaan untuak keluarga nan ditinggaan. Kasadiahan nan dirasoan oleh keluarga bisa berkurang kalau dapek marelakan urang nan maningga. Salah satu caronyo yaitu maingek dan dan manganang kabaiakan urang nan maningga dengan caro malakuan upacaro kamatian. Upacaro kamatian adolah kagiatan nan dilakuan oleh sanak keluarga untuak maanta urang nan maningga. Salah satunyo dilakuan oleh urang-urang Tionghoa. Urang Tionghoa nan baragamo Buddha maanggap kalau kamatian bukan lah akhir dari kehidupan. Kamatian ndak bararti putuihnyo ikatan jo sanak keluarga. Wakatu berkabung sanak keluarga diwajiban untuak mamakai baju tatantu. Untuak anak laki-laki harus manggunoan baju dari kain blacu, sadangkan nan padusi ditambuah jo kain nan karucuik nan manutuik kapalo.",expository
8198,"Makan seafood tu ndak salalu makan dagiang ikan, tapi wak nisa makan talua ikan nyo lo. Ado makanan namonyo caviar yang tamasuak makanan mahal dan mewah. Harganyo bisa berjuta-berjuta tagntuang jo jenis dan kualitas caviar nyo. Caviar ko bantuaknyo takah manik-manik nan warnanyo ado nan hitam, hijau minyak zaitun, atau abu-abu. Talua-talua caviar ko umunyo diambiak dari ikan sturgeon betina nan ndak dibuahi. Talua tu diagiah garam dek itulah raso caviar ko asin. Nan paliang maha ado jenis caviar beluga. Ukuran taluanyo labiah gadang, montok, dan kokoh dibandiang caviar jenis lain. Warnanyo pun antaro warno abu-abu tarang hingga abu-abu galok. Caviar beluga punyo cita raso nan khas, teksturnyo lambuik bahkan hampia mirip jo mantega.",descriptive
8426,"Jadi urang dewasa ko payah kironyo. Dulu wakatu Rini ketek apo pun nan inyo nio Rini maraso bisa ambo dapekan. Tapi satalah gadang ko, Rini tau banyak hal nan ndak bisa wak dapekan. Misalnyo pas Rini mambuek skripsi , Rini maraso inyo alah siap untuak sidang dan lulus sacapeknyo. Kironyo skripsi nan inyo buek itu banyak dapek revisi dan Rini harus manunda wisuda. Wakatu itu Rini maraso gagal bana karno ndak bisa mambuek skripsi dengan baik. Inyo sadiah usaho nan inyo lakukan ndak salalu maagiah hasil nan mamuehan. Rini jadi takuik kalau nan inyo lakuan itu salah. Dek itu Rink sampai maraso ndak samangaik untuak manga-manga. Kawan Rini pun ibo mancaliak nyo.",narrative
640,Banyak urang nan takuik tatingga pesawat. Mako dari itu banyak dari calon penumpang nan rela manunggu di bandara sampai ba jam-jam hanyo karano takuik ditingga dek pesawat. Talabiah urang-urang nan tingga di kota-kota besar nan lalu lintasnyo rawan macet. Contohnyo urang nan tingga di Jakarta. Ambo pun pernah mangalami. Waktu ka pulang kampuang naiak pesawat karano takuik macet di jalan ambo labiah mamiliah barangkek ka Bandara dari subuah padohal pesawat nanambo tumpangi ko barangkek siang. Kalau ambo bacarito saroman ko ado juo urang nan manggalak an tapi ambo ndak ambiak pusiang karano kalau ambo tatingga pesawat urang tu ndak akan bisa bantu. Ambo juo nan ka manangguangkannyo.,narrative
1152,"Basyukur bana rasonyo ambo sampai kostan dengan salamaik ya Allah. Sapanjang jalan ambo hanyo bisa badoa supayo selalu di linduangi dek Allah S. W. T. Ambo di ikuik an jo urang nan ndak ambo kenal. Apo lai pas ambo caliak ka balakang bantuak urang tu ngeri bana. Persis mode pareman-pareman nan ado di TV. Pakai jaket kulik, bakaluang rantai, dan sarawa cabiak-cabiak. Tambah lo bantuak muko nyo per awakan urang ambo dan langkok jo rambuik karibonyo. Cukuik lah sakali ko se ambo pulang lewat gang sampik tu. BAtuah keek urang kalau gang tu gang keramat. Banyak urang-urang jaek nan suko marampok bakaliaran di gang tu.",descriptive
8346,"Kahilangan barang manjadi salah satu panyabab kasadiahan urang. Disisi lain katiko basobok barang yang alah lamo hilang rasonyo antaro lega dan bahagia. Sari alah lamo mancari album foto maso ketek dahulu. Album nan barisi banyak foto-foto maso ketek Sari dan adiak-adiaknyo. Album nan manyimpan banyak kenangan. Alah lamo sari mancari kasinan kamari di rumah, dalam lamari, rak buku, sampai ka kamar, indak basobok. Tadi pagi katiko mambarasiahan rumah manjalang hari rayo, tibo-tibo se Sari basobok album nan dimukasuik di bawah tumpuakan buku-buku pelajaran SD sari dahulu di dakek meja baraja. Sari maraso sanang bana dan sapanjang malam mambulak baliak album foto nan barisi banyak kenangan. sari sampai lupo kalau kegiatan barasiah-barasiah rumahnyo alun salasai padahal bisuak alah hari rayo.",narrative
6305,"Talenan adolah alat nan bisa ditamukan di dapua. Talenan mampunyoi fungsi sabagai aleh katiko kito mamotoang sesuatu seperti bawang, lado, dan daun bawang. Talenan mampunyoi peran nan sangaik pantiang untuak manjago kebersihan masakan. Kito bisa mambali talenan di pasa-pasa atau di supermarket tadakek dari rumah. Hargo talenan pun relatif tajangkau dek kantong sado urang. Talenan biaso dijua dengan hargo sapuluah ribu rupiah sampai duo puluah ribu rupiah. Biasonyo talenan tabuek dari bahan dasar kayu, tapi akhir-akhir ko lah mulai banyak inovasi bahan nan dipakai untuak mambuek talenan. Bahan-bahan salain kayu nan dipakai untuak mambuek talenan antaro lain plastik, kaco, baja, dan marmer.",expository
71,"Patang ko ambo iseng-isenglah mancaliak resep cemilan di youtube. Basuo cemilan sosis panggang teflon. Dek di rumah ado teflon dan ndak ado pamanggang akhirnyo ambo cubo-cubo mambuek sosis panngang jo teflon ko. Langsuang pai ka supermarket dakek rumah untuak mambali bahan-bahannyo seperti mentega, sosis frozen food, saus sambal, saus tomat, dan saus barbeque. Pas lah dibuek di rumah ruponyo ndak samudah mode nan di youtube. Ternyata kalau manggang pakai teflon ko ndak marato tapanggangnyo do. Ado bagian nan tapanggang bana sampai-sampai lah bawarna hitam ado lo nan masih alun barubah warna sosisnyo. Akhirnyo, mau ndak mau dinikmati se sosis panggang teflon tadi.",narrative
6750,"Mohammad Hatta adolah tokoh nan mampunyoi paran pantiang dalam kamerdekaan Indonesian. Salain itu, Hatta pun manjabat sabagai wakil presiden partamo Republik Indonesia. Mohammad Hatta dianggap sabagai salah satu pamikia hebat nan parnah dipunyo dek Indonesia. Tokoh nan dikenal sabagai bapak koperasi Indonesia lahia di Bukitinggi, Sumatera Barat pado tanggal 12 Agustus 1902. Mohammad Hatta lahia dengan namo langkok Muhammad Athar. Ayah Mohammad Hatta adolah saurang katurunan ulama Naqsyabandiyah dari Payakumbuah banamo Muhammad Djamil. Samantaro amaknyo marupokan katuranan padagang dari Bukitinggi banamo Siti Saleha. Karano gaeknyo adolah saurang ulama tanamo di Sumatera Barat, Hatta lah dididik dan digadangkan jo ajaran-ajaran agamo islam.",descriptive
5578,"Sairiang bakambangnyo zaman ado banyak janih karajo nan awak jumpai. Hal iko badampak elok untuak mamanuhi jumlah tanago karajo nan samakin banyak. Diantaro banyaknyo karajo ado namonyo karajo kantoran, iko adolah janih karajo dia awak karajo di sabuah kantua antah itu punyo pamerintah ataupun swasta. Karajo kantoran, biasonyo uarang nan mandanga iko akan mambayangan karajo nan administrative, manajerial dan professional. Tapi kini samakin bakambangnyo zaman, ilmu pangetahuan sarato teknologi. IT kini jadi bagian pantiang dalam sabuah usaho. Hal iko paralu untuak mamanuhi kabutuahan informasi untuak kamajuan parusahaan. Ado banyak kalabiahan dari karajo kantoran diantaronyo fasilitas karajo biasonyo disadiokan lengkap dek parusahan untuak manunjang karajo nan labiah baik. Salain itu karajo di kantua punyo tingkek kadisiplinan nan labiah sahinggo awak bisa labiah talatiah taratur. Di kantua pulo awak bisa maasah skil professional karano biasonyo awak di tampekan sasuai jo pangalaman atau kamampuan awak. Saain itu karajo di kantua jugo maasah kamampuan awak untuak bakomunikasi untuak manjalin hubungan nan elok.",argumentative
3104,"Ciek lai wakatu itu kami melakuan percobaan ilmiah, samo di hari senin pas palajaran IPA. Kami malakuan eksperimen yang lainnyo. Kami baeksperimen manyatuan minyak jo aia. Kalau nan awak tau kan aia jo minyak tu indak pernah bisa basatu. Jadi kami lakuan percobaan yang alah diagiah materinyo sabalumnyo dek guru. Eksperimen iko dilakuan dengan mudah juo, cuman mancampua aia jo babarapo pewarno makanan. Kareno molekul aia yang dicampua jo cairan lain kecek guru ambo akan mambantuak larutan, tapi indak dengan minyak. Jadi kami agak binguang juo sabananyo pas malakuan itu, cuman memang bahannyo mudah dicari. Pas mandanga materi guru tu bantuak mudah pas mampraktek an nyo ado nan bisa, ado juo nan indak bisa.",narrative
785,"Banyak nan berang karano maraso karajo nyo di ambiak dek kawannyo nan lain. Padahal nan sabananyo tajadi adolah pembagian karajo nan ndak jaleh sahinggo nan surang maraso karajo nyo di ambiak jo nan lain begitupun sabaliaknyo. Oleh karano itu, butuh pembagian karajo nan jaleh sahinggo urang nan ditugaskan ndak saliang bacirabuik manyalasaiannyo. Disiko peran pemimpin sangaik bapangaruah. Harus jaleh bateh-bateh karajo nan di agaih ka bawahan. Selain peran petugas peran bawahan pun harus ado di siko. Bawahan harus labiah aktif dan kritis. Kalau ado raso-raso batindiahan karajo awak jo nan lain tanyokan ka pimpinan ba a makasuiknyo. Sahinggo bisa jadi masukan untuak pimpinan. Jadi ndak saliang berang-berang ndak jaleh se satu samo lain. ",expository
8362,"Mandapekkan karajo sasudah lulus kuliah adolah hal manyanangkan. Salamo manampuah kuliah, awak alah baraja banyak hal dan manyiapan diri untuak tajun ka dunia karajo. Katiko akhirnyo mandapekkan karajo, awak bisa marasoan raso pueh dan bangga ateh jariah payah nan alah wak lakukan salamo ko. Pekerjaan adolah sumber penghasilan nan bisa awak gunoan untuak mamanuahi kabutuahan iduik sahari-hari dan mancapai cito cito kito. Selain itu, mampunyoi karajo awak bisa pulo mangambangan kemampuan jo keterampilan nan alah kito sadonyo pelajari salamo kuliah, sarato mampalueh karingan profesional awak. Dek karano itu, mandapekkan karajo sasudah lulus kuliah adolah hal nan sangaik manyanangkan dan banyak maanfaaik nan ditarimo dek awak sadonyo.",expository
5506,"Raso takuik biasonyo tajadi pado satiok individu, pado umumnyo perilaku takuik akan mulai muncul pado anak yang masih baumua 0-6 tahun. Babagai dinamika parilaku takut tajadi pado anak usia dini misalnyo takuik pado urang asiang, pado binatang, pado barang-barang, takuik pado suaro-suaro kareh, atau takuik pado imajinasi urang tu surang. Perilaku takuik dikategorikan wajar jiko indak mangganggu mental dan pakambangan sasaurang. Satalah batambahnyo umua raso takuik pado anak akan mulai manghilang, hal ini balaku pado anak laki-laki dan juo anak perempuan. Tapi panalitian mangatokan bahwasonyo takuik diberangan marupokan efek samping dari pola asuah urang tuo dan lingkungannyo. Apobilo urang tuonyo tegas dan pamberang, anak, apolagi anak yang usia dini, akan mambuek anak tu mudah takuik ka urang, apalagi urang yang manuruiknyo pamberang.",persuasive
7039,"Masin cuci tabagi manjadi duo tipe pangisian yaitu dari muko (front loading) dan dari ateh (top loading). Masin cuci Front Loading atau pangisian dari muko biasonyo proses pancuciannyo alah otomatis, mulai dari tahap pancucian sampai pangariangan. Masin cuci ko biasnyo labiah hemat aia dan baju nan dicuci indak mudrah rusah dek proses karajonyo indak manggunoan pulsator dan putarannyo indak talalu capek. Masin cuci Top Loading ado nan otomatis dana ado pulo nan indak. untuak masin cuci ko tabagi lagi manjadi duo, 2 tabuang jo ciek tabuang. Pabedaanyo indak hanyo bukaan tapi pabedaan dalam panggunoan aia, listrik, teknologi dan hasil pancucian.",expository
4395,"Hari Minggu pagi adolah hari dimano Jia bajanji untuak pai ka pantai Pariaman. Tiket keberangkatan adolah pukul 07.00 pagi. Kini Jia sadang basiap-siap untuak barangkek. Tetapi katiko inyo alah satangah perjalanan manuju stasiun tibo-tibo inyo baru ingek kalau handphonenyo tatingga dikursi dimuko pintu kamarnyo. Mangingek itu, langsuang sajo Jia balari kakontrakannyo. Satalah sampai dikontrakan, Jia langsuang maambiak handphone nan masih ado dimuko pintu tu. Mancaliak jam alah manunjuakkan pukul 06.50 Jia langsuang balari sakancang mungkin agar indak tatingga kereta. Namun sayangnyo katiko Jia sampai di stasiun dengan keadaan nan alah basah dek karingek Jia diagiah tau kalau kereta nan inyo pasan alah pai tigo minik yang lalu. Hal itu mambuek Jia panik karano kawannyo kini alah ado didalam kereta. Mangingek itu, Jia langsuang balari manuju ojek nan memang mangkal indak jauh dari stasiun. Jia mancubo untuak manyusul ka pemberhentian di stasiun salanjuiknyo. ",narrative
5809,"Suatu katiko dirumah Nina sadang kalaparan, dek dirumah kondisinyo sadang ndak adoh urang, urang tuo Nina sadang pai kalua ado urusan mambuek Nina nio ndak nio mamasak surang. Dek maleh ma masak nan talalu payah Nina akhia e mamasak mie sajo. Untuangnyo dirumah sadang ado mie jo sosis. Sasudah masak mie Nina pai ka kamar mandi sabanta untuk buang aia maninggan mie tadi diateh meja ndak batutuik apo-apo. Katiko baliak dari kamar mandi Nina nampak mie nyo alah baserah saketek disampiangnyo adoh kuciang nan sadang mamakan mie Nina. Dek kesal di usia lah kuciang ko tu dicaliak baa kondisi mie ko nan alah dimakan kuciang. Mangana Mie ko alah dimakan kuciang nan alah jaleh sajo kumuah dek lah kanai lidah kuciang akhia e Nina mambuang mie ko dek ndak takao mangana mie ko alah kumuah. Akhia e Nina tapaso manahan lapa sampai urang tuo e pulang.",narrative
421,"Mungkin kalian pernah danga nabi Musa mamiliki mukjizat mambalah lautan. Kejadian ko bamulo katiko pasukan Fir'aun mangaja pasukan nabi Musa a.s, bani israil, nan akan pai ka tampek nan jauah dari perbudakan. Katiko sedang dikaja-kaja dek bala tentara Fir'aun, pasukan nabi Musa a.s alah sempat pasrah karano jalan tatumbuak dan hanyo ado lautan nan gadang di muko bani israil ko. Waktu itu nabi Musa mambaok tungkek salamo perjalanan. Allah pun manurunkan wahyu untuak manokok-nokok an tungkek tu ka parmukoan lauik. Sakatiko lauik nan tadinyo gadang dan ndak mungkin di lalui manyibak manjadi balah duo dan mambantuak jalan di tangah-tanganhyo sahinggo nabi Musa a.s dan kaum Bani Israil nan bajumlah sakitar 600.000 urang bagageh malewati lauik tadi. Katiko alah sampai disubarang nabi Musa manokok an baliak tungkeknyo. Lautan nan tadinyo tabuka manutuik baliak. Fir'aun dan bala tentaranyo nan sedang mangaja nabi Musa akhirnyo tanggalam di lautan.",descriptive
3227,"Dari rumah maya sabanyo alah sakik paruik tapi rasonyo masih bisa tatahan kareno pas ka toilet rumah indak kalua inyo. Pai se lah lai maya ko kareno nio sakolah. Pas masuak ka lokal indak ado masalah rasonyo paruik ko. Indak bisa tatahan lai, tibonyo takantuik maya di lokal dek manahan sakik paruik. Urang tu alah mancaliak sadonyo, ado nan batanyo sia yang kantuik. Maya ko awalnyo anok se pura-pura ndak tau, nan kawan dakek inyo ko malah dikecek an nyo kalau maya kantuik. Maya ko berang awalnyo, kareno manuruik kawan maya ko kalau adi kasalahan awak harus awak akui  supayo indak urang lain yang kanai tuduah. Memang yobana awalnyo kawan maya yang dikecek an kantuik, kareno maya ko malu nio mangakui.",argumentative
503,"Ma'nene adolah salah satu upacara adat toraja, Sulawesi Selatan. Upacara adat ko adolah tradisi mambarasiahan, maagiah baju, dan mambadak an jenazah leluhur nan alah maningga puluhan bahkan ratusan tahun nan lalu. Manuruik masyarakat Toraja upacara Ma'nene ko adolah caro mereka untuak menghormati dan mengenang para leluhurnyo karano urang Toraja mamiliki keyakinan jiko urang nan hiduik kini ndak mamperhatikan leluhurnyo mako hiduiknyo ndak akan damai. Ndak hanyo sekedare mambarasiahan jenazah, biasonyo Ma'nene mampunyoi rangakaian ritual lainnyo dengan maadokan acara meangorbankan hewan , ritual buka kuburan nan barisi jenazah leluhur. Manuruik ambo, memang iko agak mengerikan, tapi awak tetap harus maharagoi apo nan manjadi kepercayaan urang.",argumentative
6895,"Tampek nan rancak ado nan baru dakek danau singkarak namonyo bukik gagoan. pamandangnan nan bantuak di lua nagari, bantuak new zaeland nyo sumbar sapanjang mato mamandang disuguhi dek pamandangan danau singkarak nan subana rancak nan indak. Tapi, pajuangan untuak ka bukik ko yo indak lo mudah karano jalan nan masih ketek untuak manuju puncak nyo. Tampek wisata baru ko rami dek gara-gara ado yang dimasuak an ka internet dan manjadi tampek wisata tasambunyi di daerah solok. Panganjuang biasonyo tibo dek tau informasi dari sosial media. indak hanyo yang tibo dari solok sajo, dari lua kota pun banyak nan tibo untuak bisa bafoto jo pamandangan hamparan rumpuik hijau nan disambuik jo aia biru danau singkarak.",descriptive
6360,"Kapa pesiar adolah adolah sabuah kapa panumpang nan dijadikan sabagai tampek wisata. Kapa pesiar biasonyo mampunyoi ukuran nan sangai gadang dan lueh. Ukuran kapa pesiar nan gadang dan lueh karano kapa pesiar di dalamnyo tadapek babagai macam fasilitas nan mewah. Rute perjalanan dari kapa pesiar adolah mulai dari palabuahan asal manuju palabuahan-palabuahan lain dan akhianyo baliak ka palabuahan awal. Kapa pesiar mampunyoi babagai macam jenis. Salah satu jenis kapa pesiar nan terkenal adolah kapa pesiar carnival. Kapa pesiar carnival sakurang-kurangnyo mampunyoi 8 jenis kapa. Dalapan jenis kapa pasiar carnival antaro lain liberty, legend, glory, magic, conquest, destiny, dream, dan freedom. Kadalapan kapa pesiar itu mampunyoi hargo nan baragam mulai dari puluahan juta sampai ratusan juta.",expository
8566,"Upacara Ngaben di Bali adolah salah satu acara keagamaan nan penting bagi masyrakat Bali. Nagaben marupakan prosesi pamakaman nan dilakukan saat ado urang nan maningga. Upacar iko dilakukan dengan caro mambaka jenazah dia teh panggung kayu nan disabuik bade. Sabalun prosesi dimulai, jenazah akan dimandian dan disiapan sasuai jo adat istiadat Bali. Kamudian, jenazah akan dibaok ka bade nan alah disiapan. Para pendeta akan mamimpin upacara pemujaan ka dewa-dewa agar roh jenazah dapek ditarimo dengan baik di alam baka. Abih itu, jenazah dibaka dengan bantuan para tukang sasaji. Prosesi ko biasonyo dilakukan siang hari. Malalui upacara iko, urang Bali mayakini bahwa roh jenazah akan bebas dari dunia dan ditarimo di alam baka.",expository
4775,"Katiko sasaurang  diparatien oleh hewan tatantu  dan mereka mamasang wajah waspada biasonyo urang akan manghindari dan barlari sacepat mungkin bia inyo indak dikejar oleh hewan tasabuik. Dan manuruik penelitian hewan nan melihat sasaurang barlari manghindarinyo inyo akan maraso bahwa itu adolah mangsanyo sahinggo inyo mamutuskan untuak mangejarnyo dan manakutinyo.  mako dari itu hewan nan mamiliki naluri takah itu contohnyo anjing hendaklah kito jangan mamasang wajah ketakutan karano inyo akan marasokannyo. karano jika kito mamasang wajah ketakutan inyo akan mancoba untuak mangejar bia mereka dapek mamperoleh kepuehan  dari ketakutan mangsanyo.  banyak jugo urang tua nan mangingatkan bahwa  jangan barlari katiko ado  anjing nan manunjukkan sikap waspadanyo.  sabaliknyo kito haruih mamasang raut wajah barani dan tenang sahinggo nyali anjing tasabuik akan merosot. 
",persuasive
4290,"katiko libur,pas pagi hari, saskia jo keluarga nyo pai main ka rumah adat pagaruyuang,disitu saskia jo keluarga banyak bafoto basamo keluarganyo,saskia mancaliak-caliak sekitar rumah adat pagaruyuang tu,sakali-sakali saskia mamfoto hiasan dinding rumah adat pagaruyuang tu,sudah tu saskia jo keluarga nyo pai maken dakek sekitar rumah adat pagaruyuang tu.sasudah maken,saskia baliak bajalan-jalan jo keluarganyo Sekitar rumah adat pagaruyuang tu.dak taraso,hari lah mulai malam,saskia jo keluarganyo akhirnyo bersiap-siap balik ka rumah.di perjalanan saskia ji keluarganyo maraso litak dan memutuskan untuk makan di rumah maken yang ado di pinggia jalen,lah agak 40 minik maken disitu,sudah tu saskia jo keluarga pun baliak ka rumah.",narrative
8366,"Manjadi juara kelas adolah hal yang rutin dan indak pernah talewatan dek Karina salamo maso sakolahnyo. Misalnyo sajo hariko katiko pengumuman penerimaan rapor. Karina mandapekan Juara 1 baliak untuak dikelasnyo, hasil ujian kenaikan kelas dari kelas 5 ka kelas 6. Kalau dihituang-hituang, Karina salamo sakolah alah manjadi juara sabanyak kurang labiah 10 kali dari kelas 1 sampai kelas 5. Tapi pado pangumuman hasil ujian hariko ado nan saketek babeda dari biasonyo. Karina indak hanyo jadi juara kelas tapi manjadi peraih nilai tatinggi pulo di angkatannyo. Karina maraso sangaik bahagia sekaligus bangga. Kebetulan pas hari panarimoan rapor ko diundang pulo urang tuo, sahinggo sasudah manarimo sertifikat penghargaan dan hadiah dari sakolah karina langsuang lari dan manyalami urang tuonyo. ",narrative
4295,"Untuak urang nan nio manyaksikan bukti sajarah pado maso dulu dapek mancaliaknyo ka museum atau rumah adek. Istano pagaruyuang adolah salah satu bukti sajarah nan dapek dinimati samo satiok urang. Balokasi di Tanah Datar. Mampalajari adek Minang malalui rumah adeknyo dapek dilakukan di tampek iko. Lokasi nan indak talalu jauah dari jalan utamo. Jarak Istano Pagaruyuang dari Kota Batu Sangka pun hanyo 5 kilometer dengan waktu tampuah perjalanan sakitar 10 minik. Jalan nan rancak sahinggo dapek dimasuki kendaraan roda duo maupun roda ampek. Mampunyoi dayo tarik yaitu sajarah nan khas samo kehidupan suku Minang di waktu dulu. Bahkan ado tampek untuak manyewa baju adek sahinggo pangunjuang dapek manghasilkan moment nan labiah sampurna. Dengan sagalo sayo tarik di Istano Pagaruyung, jiko ado waktu luang marilah bakunjuang sabanta untuak bakaliliang dengan sagalo hal nan ditawarkan disiko. ",persuasive
5004,"1 Januari 2000 marupokan hari pernikahan Lisa jo Andi. Dan alah 22 tahun mereka barumah tangga di ma kini mereka telah mamiliki  dua urang anak. Anak partamo lahir di tahun 2002 dan anak kaduo lahir tahun 2010. Selama  manjadi pasangan suami istri Lisa dan Andi indak selalu harmonis di ma kadang masih ado beberapa benturan atau perbedaan pendapek nan mambuek mereka bartengkar. Namun hal itu indak mambuek mereka mamutuihkan hubungan karano mereka dapek manyelesaikannyo jo baik. Namun tahun 2006, pernah  ado tajadi pertengkaran nan cukuik hebat di ma mereka mamutuihkan untuak barpisah talebih dahulu. Dan tahun 2007 mereka mamutuihkan untuak kambali barsama karano mereka telah mamiliki anak dan otomatis mereka haruih saling bekerja sama agar anak mereka tumbuh jo baik. Pertengkaran tasabuik mambuek mereka lebih mangetahui bagaimana sifat masing-masing dan bagaimana cara manyelesaikannyo. 
",narrative
2758,"Ambo punyo kawan yang panakuik bana dan inyo indak jo suko mancaliak film-film hantu. Suato katiko inyo sadang indak manga-manga, bagolek-golek se di kasua. Tibonyo ado yang liwaik rasonyo dimuko inyo malinteh. Walaupun hanyo malinteh se tapi rasonyo tu nyato bana. Bantuak tacaliaklah sosok makhluk haluih tu. Takuik bana kawan ambo ko sampai-sampai inyo minta kawanan ka ambo. Lalok dikawanan nio ka jamban minta kawanan, pai kama se pado saaik itu inyo minta kawanan. Manuruik ambo wajar se urang takuik katiko mancaliak hantu, yang indak buliah kalau awak talalu balabiahan sahinggo labiah takuik ka hantu daripado Allah. Untuang se kawan ambo ko lai mangarati, bisuaknyo alah elok loh baliak inyo.",argumentative
4975,Guru manyuruh Lisa untuak manyelesaikan soal nan saat iko tertulis di papan tulis. Karano inyo baru tajago dari tidur ayamnyo dan tibo-tibo namanyo dipanggia dek guru.  Lisa nan saat itu sadang dalam keadaan cukup linglung reflek tagak dan mandakek ka gurunyo karano mandanga guru tasabuik manyuruah untuak kamuko. Saat manuju ka papan tulis indak sangajo Lisa terjatuh karano  keseimbangannyo terganggu dan tersandung kaki meja. Sontak sajo saat itu Lisa jatuh dan kawan-kawannyo  terkejut lalu pacah galak kawannyo dikelas karano Lisa jatuh dalam posisi nan indak rancak saketek juo dima kakinyo nan masih tatingga di bawah meja sadangkan tangannyo nan babantuak spiderman nan nio tabang. Mandanga suaro kawan-kawannyo Lisa langsung bangkit dan pai ka dakek papan tulis agar dapek manyelesaikan tugas nan di agiahkan gurunyo secapeknyo.,descriptive
941,"Sabananyo masin cuci front loading jo top loading tu mirip-mirip se nyo. Ka duo jenis masin cuci ko samo-samo bisa dipakai untuak usaho laundry. Selain itu, konsumsi aia nyo pun samo-samo himaik. Bedanyo cuma latak tabuangnyo se. Kalau front loading ko latak tabuangnyo di muko, masin cuci jenis ko dulunyo acok dipakai dek urang-urang lua, tapi makin kamari makin banyak lo urang Indonesia nan alah mamakai masin cuci jenis ko untuak usaho laundry. Kalau top loading latak tabuangnyo di ateh. Biasonyo kalau masin cuci urang rumahan mamakai masin cuci jenis ko karano harago nyo labiah murah dibandiangan jo masin cuci front loading.",descriptive
6786,"Kalian nan ingin hiduik sadarhana dan jauah dari kamewahan sarato gaya hiduik hedon, hiduiklah di desa. Desa manawarkan kalian banyak hal untuak bisa dinikmati. Dengan hiduik di desa, kalian akan bisa mangumpuakan piti hasil dari jariah payah kalian. Ado banyak hal nan bisa mandukuang kalian untuak hiduik sadarhana di desa. Hal iko karano untuak batahan hiduik di desa, kito indak mamarlukan banyak pitih sahinggo pitih nan kito hasilkan dari karajo kito dapek kito tabuangkan. Indak banyaknyo biaya bulanan nan kito paralukan jikok hiduik di desa ko karano hargo bahan-bahan di desa biasonyo jauah labiah murah daripado di kota-kota gadang. Salain itu biaya hiduik seperti listrik, aia dan lain-lain pun indak samaha jikok kito tingga di kota.",persuasive
4370,"Tanggal 14 Februari adolah tanggal nan dikenal samo masyarakat umum yaitu hari Valentine. Dimaa hari itu adolah hari untuak pasangan maungkapkan raso sayangnyo. Hari tasabuik pun adolah hari nan biasonyo dipanuhi dengan pambarian hadiah barupo coklat atau bungo. Andi dan Nadia adolah pasangan nan baru jadian tahun lalu. Dan dihari itu,Nadia mandapekan hadiah barupo bungo dan coklat dari Andi. Lelaki tu maagiahan hadiahnyo langsuang ka rumah Nadia. Nadia nan mancaliak Andi sadang dimuko rumah sambia mambaok bungo dan coklat pun indak dapek manahan rasa takajuiknyo karano Andi bukanlah pribadi nan romantis mode iko. Tapi anggapan tasabuik langsuang hilang karano kini Andi mambaok hadiah nan sangek Nadia suko. ",narrative
6156,"Komunitas lokal Sulawesi Selatan pra Islam dalam mangekspresikan pamujaan tarhadap tampek dan benda-benda sakral sarupo batu naparak (batu data), batang kayu gadang, gunuang sungai dan possi butta. Samantaro dalam mangekspresikan pamujaan tarhadap kuburan-kuburan nan dipahami mampunyoi aspek historikal tartentu dilakukan pado kuburan urang nan dianggap bajaso dalam mandirikan kampuang sarato mamanuhi kasalamatan, lalu terhadap kuburan urang suci salayaknyo kalangan ulamo dan wali. Dalam pakambangannyo, kuburan tasabuik dianggap keramat, sadangkan tampek dan benda-benda nan dipuja itu dianggap sacral. Ragam makhlus haluih dapek di identifikasi malalui tradisi lisan sacaro turun tamurun dari masyarakat Sulawesi Selatan. Hasil identifikasi manamukan bahwa tadapek babarapo jenis manusia aneh atau manyarupoi mahluk gaib di tanah Sulawesi Selatan.",narrative
2790,"Ado barita yang mancaliak duo urang anak yang tanggalam di aia katiko sadang baranang di kolam ranang umum. Kaduonyo masuak ruang gawat daruraik kareno hampia se kahabisan nafas. Adiak ambo nan mancaliak itupun takuik jadinyo. Inyo mangecek awak se yang indak marasoan takuik tanggalam, apolai urang tu yang tanggalam pasti maraso takuik bana. Ambo pun manggeleng-geleangan kapalo se, kareno ndak habih pikia kok bisa tajadi. Katiko maajak anak baranang tantu ado langkah nan bisa awak lakuan untuak labiah manjago anak dan bahati-hati. Patamo jan basikap acuah katiko nio masuak aia barilah nasihaik dulu, kaduo anak yang alun tau baranang agiah lah palampuang, katigo lapehan se kaco mato ranang untuak mancaliak labiah laluasa kareno kolam ranang indak ado ikan didalamnyo, siap tu penting juo untuak maajan anak teknik baranang.",expository
1015,"Berdasarkan pengalaman nan alah ambo alami, katiko mahadapi situasi dirampok, mambrontak ndak akan pernah manjadi solusi. Ado caro nan paralu awak lakukan katiko di todong dek urang basanjato. Nan pertamo adolah tanyo nio nyo apo. Walaupun dalam keadaan cameh dan manggigia dek takuik bausaholah tetap tanang karano kok kalian alah panik mako ndak akan bisa bapikia sacaro janiah. Nan kaduo, pikia an ba a caro untuak malarian diri. Cari kesempatan tu. Kalau alah dapek lari sakancang mungkin dan usahokan balari ka tampek nan rami sahinggo bisa minta pertolongan ka urang. Jan pernah pikian untuak malawan katiko urang tu rami dan basanjato. Bukan selamat malah nyawo awak nan ka hilang.",expository
5275,"Ndak hanyo bayam jo kangkuang yang bisa jadi sayua, pucuak kundua atau labu bisa lo di jadian sayua andalan kalau alah bosan jo sayua biaso, rasonyo segar dan lamak dijadian sayua. Daun kundua atau labu siam ko sabananyo lah jadi makanan umum kalau di jawa. Biasonyo pucuak daun kundua ko dimasak jadi sayua bobor yang dicampua lo pakai buah kundua atau labu siam, pical, urap atau lalapan abuih. Salain itu pucuak kundua ko bisa lo kalau di tumih. Raso daun labu ko lamak dan indak ado raso paik. Tumbuahan labu ko marambek di tanah dan biaso dibudidayakan di pakarangan biasonyo di dakek kolom",argumentative
3799,"Babarapo urang bisa maraso stres, kareno indak mampu mamanuahi standar panampilan tubuh jo karancak an ideal yang ado di masyarakaik ataupun di media sosial. Oleh kareno itu ado istilah penerapan body positivity yang dima awak manarimo bantuak asli awak. Babarapo langkah dari penerapan body positivity, patamo malatiah supayo bisa manarimo parubahan tubuh, kaduo maajak sadoalah urang untuak indak manilai lain dari penampilannyo, indak tarobsesi manjadi sampurno hanyo untuak tacaliak ancak dimato urang lain, mambangun raso picayo dan manghargoi diri surang. Babarapo hal itu yang diterapkan dalam body positivity dan manfaaiknyo. Kareno memang kalau awak salalu nio tacaliak ancak dimato urang lain, kanai juo mental awak dan indak basyukur.",expository
5090,"Walau proses pembuatan bika ambon tabilang agak payah, tapi bahan baku pambuek makanan ko sabananyo sederhana dan mudah didapek. Bahan yang paralo disiapkan hanyo tapuang sagu, tapuang terigu, aia karambia, ragi, santan, talua, gulo pasia jo vanili. Kalau nio raso yang babeda, bisa ditambahkan esktrak paraso di dalamnyo. Bika ambon dibuek jo marabuih santan jo limau puruik dan ditambahkan daun pandan. Pas santan alah dingin, masuakan bahan-bahan kayak talua, terigu, gulo sudah tu dikacau sampai nyo merata. Selanjutnyo adonan tadi didiamkan babarapo jam sampai mengendap. Lapeh tu masuakan adonan tadi ka oven jo api sadang dan tunggu sampai tue tu masak dengan sempurna.",expository
3334,"Mayang baraja sajaroh kota tampek kalahian nyo yaitu kota Blitar. Pado saaik itu inyo baraja di lokal pas mato palajaran sajaroh di hari salaso. Katiko inyo mandanga baa sajaroh kota inyo rasonyo cukuik manyadiah an dan mangharukan. Baa sajaroh kota blitar ko dulu dijajah dan mamakan banyak korban. Banyak bana hal nan diambiak dek panjajah tu, dari harato, nyawo tampek tinggal dan sagalo hal dirangguiknyo. Oleh kareno itu masyarakat blitar ko basatu untuak malakuan parlawanan ka panjajah balando. Untuak maredam parlawana rakyat blitar di bueklah di balando ko gementee blitar. Momentum gemeente blitar ko juo lah yang dijadian sebagai hari lahianyo kota blitar.",narrative
7693,"Nan kalimo, pamilihan alat cukua nan tapek sangek pantiang untuak cukua bulu kaki bisa indak murah tumbuah baliak. Pastikan manggunoan alat cukua nan punyo labiah dari ciek mato pisau untuak mandapek an hasil cukuran nan maksimal. Cubolah untuak mangganti silet pado alat cukua sacaro taratur bia hasil manjadi maksimal. Manjago kabarasiahan alat cukua sangek pantiang untuak dilakuan untua manghindari bakumpuanyo bakteri nan mamicu timbuanyo jarawek, ruam dan infeksi. Mako dari itu, salalu bilas alek cukua jo aia hangek dan pastian indak ado bulu nan tatingga. Langkah tarakhir nan indak kalah pantiang dilakuan bia bulu kaki indak capek tumbuah baliak adolah mangolesan palambab pado kaki sasudah mancukua. Palambab mambuek bulu nan akan tumbuah manjadi haluih. Mako dari itu, olesan palambab katiko kulik kaki masih lamab sasudah bacukua.",argumentative
7227,"Jenis hewan nan kaduo adolah buruang. Buruang adolah kelas hewan nan mamiliki jumlah vertebrata tabang tabanyak. Kategori buruang dikenali dari fakta bahwa mereka mamiliki bulu. Maskipun sado jenis buruang mamulai hiduik sabagai talua dan kabanyakan buruang tabang, kelas hewan lain pulo mamiliki karakteristik nan samo. Buruang tamasuak dalam filum Chirdata dan barado dalam kelas Aves. Kalompok hewan buruang basayok ko tamasuak dalam kalompok badarah paneh. Kabanyakan buruang murah diidentifikasi karano cirinyo, yaitu mamiliki paruah, sayok, bulu dan fakta mereka mamulai kahidupan dalam talua. Ado pulo spesies buruang nan mungkin dindak dianggap sabagai buruang. Salah satu spesies tasbuik adolah kalompok buruang dalam kaluarga Spheniscidae nan biaso disabuik penguin. Maskipun indak bisa tabang tapi mereka diklasifikasikan buruang.",expository
6445,"Saminggu nan lalu ambo mangalami cedera di bagian lutuik. Cedera nan ambo alami bukanlah cedera nan parah. Namun, ambo tetap harus mandapekkan parawatan dari salah satu alat olahraga. Alat olahraga nan ambo pakai untuak malindungi lutuik ambo adolah kinesio tape. Urang-urang nan biaso olahraga biaso mangenalnyo jo sabutan tapping. Ambo mambali tapping sahargo limo puluah ribu di kadai olahraga nan ado di dakek rumah ambo. Ambo emang biaso manyimpan kinesio tape di rumah. Hal iko dikaranokan ambo acok baolahraga tarutamo bamain sepakbola dan futsal. Jadi ambo punyo resiko nan cukuik tinggi untuak mangalami cedera. Kinesio tape ikolah nan manjadi alat andalan ambo untuak mangurangi resiko cedera nan parah.",narrative
2537,"Rio suko bamain basket kareno mancaliak olahragawan favorit inyo yang banamo Lebron james. Lebron james adolah pamain basket profesional ala amerika yang bamain untuak Los Angels Lakers dari National basket ball. Badan lebron yang bantuaknyo gagah bana mamotivasi ambo untuak banyak latihan mambantuak otot. Bantuak lebron james ko, badan tinggi badagok, baotoik, kuliknyo galok, senyumnyo manih dan pandai bana bamain basket. Rio suko bana dengan panampilan lebron dek kareno itu lebron james manjadi olahragawan favorit rio. Perjuangan lebron james yang mulai bamain antar sakolah sampai bisa mambaok gadang namonyo batua-batua mamotivasi rio. Akhirnyo rio juo fokus untuak balatiah bamain basket.",descriptive
8544,"Bahaso nan digunoan dalam kitab suci tagantuang jo tampek wahyu dan kapado sia utusan  wahyu Tuhan ka diturunkan. Al Quran mamakai bahaso Arab karano Arab marupokan bahaso asli Nabi Muhammad SAW dan bahaso resmi di nagari Arab saat itu. Salain itu, bahaso Arab marupokan bahaso nan digunoan oleh para nabi sabalunnyo, sahinggo manjadi bahasa nan tapek untuak manyampaian wahyu Allah SWT. Salain itu, bahaso Arab mamiliki keunikan dan kekuatan dalam manyampaian makna nan indak ado di bahaso lain. Dengan demikian, bahaso arab dipiliah untuak manyampaikan pesan dari Allah dalam Al Quran memiliki makna nan labiah kuek dan tapek sasaran kapado umat.",argumentative
3548,"Ditiadokannyo ujian nasional yang digantian jo asasmen nasional. Tantu bukan tanpa alasan, menteri pendidikan Nadiem Makarim malakuan iko kareno mancaliak yang ma menjadi ideal nyo untuak maukua prestasi baraja siswa. Kareno memang kalau ujian nasional ko awak fokus ka manghafal se, bukan kompetensi. Manuruik Reza, inyo satuju jo keputusan ditiadokanyo ujian nasional. Kareno bukan hal yang lumrah lai kalau banyak babarapo oknum yang memperjua balikan kunci jawabannyo. Ujian nasional juo diraso hanyo formalitas dari kalulusan se kecek reza. Reza juo mambaco apo-apo se kebijakan dan kalabiahan yang diagiah dari penghapusan ujian nasional. Salah satunyo juo kareno labiah dapek siswa mamilih minat jo bakat inyo, jadi reza satuju ujian nasional ditiadokan.",argumentative
6217,"Carlos De Luna dibebaskan basyarat katiko manyaksikan pambunuahan seurang pagawai pompa bensin patino banamo Wanda Lopez nan dilakuan oleh kenalannyo banamo Carloz Hernandes. Muko antaro Carlos dan palaku nan mirip mampunyoi kontribusi dalam kasus ko. Namo muko, panampilan, dan ras Hipanik urang tu yang umum, sadonyo cocok. Factor-faktor tasabuik bamain dalam benak satu-satunyo saksi yang mengidentifikasi De Luna, bukannyo Carloz Hernandez ko palakunyo. Akhirnyo De Luna ditangkok baliak dan diadili dengan hukuman mati. Satalah 20 tahun De Luna dieksekusi, James Leibman dan timnyo sacaro ndak sangajo mamiliah untuak manyalidiki kasus De Luna. Urang tu menerbitan buku pado 15 Mei 2012 nan judulnyo The Wrong Carlos: Anatomy of a Wrongful Execution. Laporan ko sacaro komprehensif mangungkap katidakmampuan polisi, pangakuan saksi mato nan salah, panyuruakkan bukti, dan banyak kesaksian lain nan mambuek De Luna dieksekusi.",narrative
7479,"Prof. Dr.-Ing. Ir. H. Bachruddin Jusuf Habibie, FReng. (25 Juni 1936 - 11 September 2019 adolah Presiden Republik Indonesia nan katigo. Sabalumnyo, B. J Habibie manjabat sabagai Wakil Presiden Republik Indonesia Ka-7 manggantikan Try Sutrisno. B. J. Habiebie manggatnikan Soeharto nan mangunderkan diri dari jabatan presiden pado tanggal 21 Mei 1998. Sabalum mamasuki dunia politik, Habibie dikenal lueh sabagai saurang profesor dan ilmuwan dalam teknologi aviasi internasiol dan satu-satunyo presiden Indonesia hinggo kini balatar balakng teknorat. B.J Habibie kamudian digantikan dek Abdurrahman Wahid (Gus Dur) nan tapiliah sabagai presiden pado 20 Oktober 1999 dek MPR hasil Pamilu 1999. Dangan manjabat salamo 2 bulan dan 7 hari (sabagai wakil presiden) dan salamo 1 tahun dan 5 bulan (sabagai presdien), B. J. Habibie marupokan Wakil Presiden dan Presiden Indonesia dangan maso jabatan tapendek.",narrative
2146,"Supayo baraja samakin berkah awak haruslah mambaco doa sabalum baraja. Doa ko manjadi benteng bagi awak untuak mandapek an pesan teburu-buru, kurang saba dalam menuntut ilmu, jo indak tanang sampai mampunyoi kasulik an dalam manuntut ilmu. Bantuak itulah kalau awak deskripsian, ciri-ciri sifaik atau perlakuan nan harus awak hindari katiko baraja. Mambaco doa sabalum baraja bararti juo awak mamulainyo jo niek yang diawali dengan mambaco doa sabalum baraja. Samakin berkah jadinyo awak dalam baraja. Kini di lokal ambo ko mode tu, kalau pagi kami mambaco doa sabalum baraja basamo. Alah manjadi hal nan rutin kami karajoan, kalau indak mambaco doa dulu pasti kami ingek apo nan lupo, jadi kami baco lai doa tu pado intinyo indak ditangaan dek lokal ambo doa tu.",descriptive
8367,"Indah adolah anak nan rajin dan indak pernah bolos pai sakolah. Sehari-hari pun indah sampai di sakolah labiah pagi dari kawan-kawannyo. Padahal rumah indah indak bisa dikecekan dakek jaraknyo jo sakolah. Dari rumah kasakolah Indah mamakan waktu setengah jam dan Indah barangkek sakolah biasonyo mamakai angkot. Disakolah pun nilai-nilai Indah tamasuak ancak dan jarang remedi katiko ujian. Indah banyak disukoi guru-guru dek karano rajin dan jarang bamasalah jo guru BK. Suatu hari sakolah mangumumkan akan ado penghargaan untuak siswa paliang rajin. Akan dipiliah 3 urang nan dinilai paliang rajin dari beberapa aspek dan dinilai dek guru-guru. Salah surang dari 3 paraiah siswa tarajin adolah Indah. Indah bahagia, kawan-kawan indah pun bagantian manyalami indah untuak maagiah selamat.",narrative
8444,"Raso traumatik wakatu ketek emang sulik untuak dihilangan bahkan untuak dicegah karno itu adolah respon alami badan wak dan di lua kontrol diri wak apolai pas ketek kontrol diri wak alun tabangun. Tapi ado caro nan mungkin bisa dicuboan untuak penderita nan mangalami kajadian traumatis. Misalnyo, mangecek ka keluarga, kawan, atau terapis mangenai kajadian traumatis nan awak alami. Caro lainnyo bisa konsultasikan ka dokter jiko awak ndak bisa mangatasi parasoan nan timbul satalah mangalami kajadian ndak lamak. Jadi, nah caritoan se a nan mangganjal di hati atau pikiran, jan malu-malu untuak mambuka diri mengenai kajadian traumatis nan wak alami ka urang nan awak picayo.",persuasive
8465,"Satiok urang pasti pernah mngecewakan urang, tapi paralu diparatian kalau kekecewaan nan wak agiah ka urang lain itu ndak sampai manyakiti hati nyo. Di dalam Islam, manyaliti hati sasmo saudara muslim adolah pabuatan dosa. “Dan urang-urang nan mnyakiti urang-urang mukmin laki-laki dan padusi tanpa kasalahan nan mereka pabuek, mako sasungguahnyo merek lah mamikua kabohongandan dosa nan nyato” (QS Al Ahzab : 58). Dari ayaik Al Quran tasabuik wak harusnyo jadi labiah hati-hti untuak malakuan kasalahan ka urang lain. Pelah hindari manyakiti hati urang lain agar ndk samakin banyak dosa wak sampai jadi dosa gadang pulo apolai ka sasamo muslim, karno mambanci urang nan acok mnyakiti hati urang lain.",persuasive
2957,"Ide usaho nan bisa awak ikuik an di internet salanjuiknyo ado jualan jasa cetak foto. Apolai awak nan punyo masin cetak foto bantuak foto polaroid ko biasonyo banyak jo di minati urang. Awak buek bana kan akun jasa cetak foto ko, samisal di Instagram. Manuruik ambo di instragam tampek nan banyak urang mambuka jasa cetak foto ko, dan jan lupo untuak manerangkan alamaiknyo dima. Kareno katiko awak manuliskan alamaik, urang jadi tau apokah jasa cetak foto ko dakek jo rumah inyo. Awak juo indak payah bana usaho iko, kareno katiko ado urang nan nio jasa awak. Baru awak buek an, indak lo mambebani kesehariaan awak.",argumentative
7172,"3) Amazon, marketplace ko marupokan salah satu nan tagadang dan populer. Didirian pado tahun 1995, Amazon manjadi pioneer marketplace dunia. Amazon.com Inc mamutuskan untuak maninggakan pasa Chino pado tahun 2018 karano paraturan pamarintah Chino nan malarang panjualan barang palsu. 4)Alibaba, marketplace ko bafokus pado bisnis panjualan produk Chino ka luar nagari dalam jumlah nan gadang. Nilai valuasi dari Alibaba hinggo kini taruih maningkek dan masih manjadi salah satu nan paliang populer di dunia. 5)Bukalapak, marupokan sabagai startup unicorn satalah Tokopedia. Jumlah visitor nan cukuik tinggi tasabuik mambuek para seller dan pelakon dropship di Bukalapak bisa maraih kauntuangan nan manggiurkan. Bahkan mamparoleh jaminan panambahan finansial untuak mangalola toko apobilo bagabuang manjadi marchant di Bukalapak.",expository
228,"Pak Saidun adolah salah seorang guru pensiunan nan kini alah lamo sakik kareh nan mambueknyo ndak bisa kama-kama. Pak Saidun hanyo bisa manikmati hari-hari di rumah. Riko anaknyo memang terkenal sabagai anak nan elok, rajin baibadah, dan pintar di sakolahnyo. Betapa sanangnyo katiko mancaliak Riko bisa mambalian Pak Saidun sabuah oto nan akan dipagunoan untuak Pak Saidun bolak-baliak rumah sakik. Kalau dicaliak-caliak Riko hanyo seorang pekerja swasta nan kehidupannyo sederhana. Tapi ternyato setelah ditelusuri Riko menjabat sabagai direktur di perusahaan tampeknyo bakarajo. Itu menandakan walaupun dengan penghasilan gadang Riko tetap hidup sederhana. Sahinggo di usia mudo alah bisa manyanangan kaduo urang tuonyo dengan hasil tabungannyo. Jan nio kalah samo Riko sanak, rajin-rajinlah manabuang supayo tabungan tadi bisa dimanfaatkan untuak buek keluarga bahagia.",persuasive
1321,"Penemuan-penemuan baru makin kamari makin buek wak tangango. Dulu kalau awak nio manelepon sanak saudara mesti manggunokan telepon nan masih bakabel-kabel. Telepon nan ndak bisa di baok kama-kama. Tapi kini dengan adonyo penemuan handphone awak lah bisa bakomunikasi jo urang dima se awak barado. Nan labiah buek awak tangango adolah dulu katiko manalepon urang awak hanyo bisa mandanga suaro lawan ngecek wak se, tapi kini awak lah bisa malakukan panggilan video. Awak lah langsuang bisa mancaliak urang tu sacaro langsuang hanyo melalui panggilan video ko. Pokoknyo nan jauah kini lah bisa jadi dakek. Bersyukur bana ambo hiduik di zaman modern ko. ",descriptive
2678,"Baliak liak ka carito kawan ambo nan suko mangecek an urang tadi. Katiko inyo mangecek an kawan ambo nan ciek lai tu. Ambo baleh juo ka inyo mode ko, ""indak masalah do ambo se cuman punyo kipeh angin dirumah"". Mamakai Kipeh angin indak kalah eksis juo, apolai banyak model kipeh angin yang ancak-ancak. Kareno manuruik ambo lamak juo mamakai kipeh angin kareno sabananyo fungsinyo samo se mangurangi raso pengap dan mambuek awak indak ke angek an. Walapun memang ado kalabiahan jo kakurangannyo yang mambedaan jo Ac. Kalabiahan nyo kalau awak pakai kipeh angin indak banyak mamakan listrik jadi labiah himaik dan harago kipeh angin tu labiah tajangkau.",argumentative
7900,"katiko mambarasiahan kipeh angin awak harus mamparhatian hal hal nan bakal mambuek cilako ka diri wak. nan partamo cabuik kipeh angin ko dari colokannyo supayo tahindar dari tasentrumnyo awak katiko mambarasiahan. kamudian lapehan tiok tiok bagian nan ka awak barasiahan. mambarasiahannyo haruslah manggunoan kuas bia abunyo tadi lapeh dari kipeh tadi. untuak baliang baliangnyo di lap jo kain saparo basah, baitu juo jo nan lainnyo. satelah alah dibarasiahan, bagian dari kipeh tadi dijamua supayo kariang. satalah kariang, mulailah mamasangan bagian bagian tadi ka kipehnyo. untuak bauik bauik jan sampai hilang. satalah di pasang dengan rapi, kipeh alah bisa awak gunoan liak.",expository
1568,"Kalau ka kalua rumah tu kok dapek bakaco dulu. Jan main kalua se. Sarupo kawan ambo nan kalua dari rumah ndak sadar kalau badaknyo talampau taba. Lah di galak an dek kawan-kawan sadonyo. Sampai kini malakek namo nyo si tante badak taba. Apo lai ado urang nan mangecek an nyo mantaiak karano mamakai badak sataba tu bana. Kalau ambo jadi inyo lah malu bana tu mah. Padohal sakali tu badak wak taba tapi lah malakek gala tu ka awak. Memang kalau awak sabagai padusi ko harus mamperatian bana penampilan karano seorang padusi ko bisa dinilai ba a kepribadiannyo dek urang dari caro nyo babadak, bapakain, dan caro mangeceknyo. Apokah cayah se atau malah sabaliaknyo.",persuasive
7121,"Tando dan gajalo dari autophobia . Katiko sadang maraso takuik dan cameh karano sandirian, ado babarpo maslah kasehatan psikis jo emosional nan mungkin bisa manjadi tando jo gajalo dari autopobia. Gajalo fobia ko bisa barupo kombinasi dari babarpo hal nan mungkin batambah parah sairiang waktu. Kondisi nan mungkin dari gajalo autophobia adolah talalu khawatir akan ditinggaan dek sasaurang, takuik jo babagai kamungkinan nan alun tantu tajadi katiko surang, badan manunjuakan gajalo fisik bantuak manggaretek, sakik dado, pusiang, palpittasi jantuang, hipervebtalitasi, mabuak dan kondisi tasabuik muncua saat hendak atau alah sendiri, maraso bantuak sadang ado nan maneror katiko surang, kainginan gadang untuak pai dari tampek katiko sadang tagak.",argumentative
8258,"Waktu liburan ka Jepang salain pai ka tampek-tampek wisata nyo, ambo pai mncuboan makanan khas Jepang pulo. Mancubo makan sushi jo mie ramen tu alah biaso, tapi waktu itu ambo mancubo makanan Jepng nan namonyo ochazuke. Ochasuke ko salah satu makanan khas Jepang nan terdiri dari nasi nan diagiah topping ikan, sayuran, atau talua, dan disiram jo aia angek atau teh nan dicampua jo kecap asin dan bumbu lainnyo. Unik bana kan kuahnyo paksi ai teh. Rasonyo pun unik ado raso teh nyo tapi ndk bantuak raso teh nan wak minum biasonyo. Ochazuke ko dimakan angek-angek jadi satalah makan ko taraso lamak di paruik. Bagi ambo mancubo ochazuke ko adolah pengalaman nan mangesankan salamo liburan di Jepang.",descriptive
948,Banyak nan protes karano manuci baju ka laundry kiloan bukannyo baju jadi barasiah tapi malah kusam. Bahkan pernah waktu itu ado bebrapa baju nan ambo masuak an ka dalam laundry malah bajunyo jadi rusak. Warna baju ambo nan awalnyo warna jambu aia tarang barubah jadi warna ka ungu-unguan. Iko pasti penyebabnyo karano pas manuci baju ko ndak dipisah berdasarkan jenis warnanyo sahinggo jadi mode iko. BAgi kalian nan punyo usaho laundry ambo harap labiah hati-hati katiko mancuci baju konsumen. Memang kalian akan batangguang jawab terhadap apo nana lah kalian pabuek tapi pasti pelanggan tu akan bapikia 2 kali untuak malatak an baju nyo di tampek kalian. ,persuasive
2689,"Robot vacum cleaner ko salah satu robot yang banyak bertebaran dima se kini. Awak juo alah tabiaso mancaliak robot yang canggih ciek ko. Jadi robot vacum cleaner ko adolah robot panghisok abu yang modern dan memang dipagunoan untuak kaparaluan barasiah-barasiah. Ado langkah nyo juo katiko awak nio manggunoannyo, patamo cek dulu kondisi vacum cleaner ko, kaduo malakuan gerakan duo arah, katigo barasiahkan sacaro palahan, katiko salasai barasiahan sacaro palahan tabung nyo, dan hindari manggunoan iko di tampek yang basah. Itulah kiro-kiro langkah yang batua untuak awak pakai. Kareno memang caro karajonyo mamanfaaik an pabedaan tekanan udaro, dima udara akan mangalir di takanan udaro tinggi ka randah.",expository
431,"Patang katiko ambo pulang dari pengajian ndak sangajo mancaliak salah satu jamaah laki-laki nan gagah bana. Baru kali ko ambo mancaliak urang nan sarancak itu. Proporsi mukonyo pas. Mulai dari kuliknyo nan putiah barasiah, ditambah lo rambuik hitam kalam sahinggo samakin tapancar kulik putiahnyo. Abis tu punyo badan nan tinggi, muko mangkilek, muko tirus, alis mode ulek bulu nan sadang babarih, bulu mato malantiak, hiduang kok dicaliak dari sampiang alah mode sagitigo siku-siku, muluik tipih dan bawarna merah merona. Pokoknyo samparono bana. Langsuang tapikia dek ambo bara lah gagahnyo nabi Yusuf. Karano nan mode iko se alah gagah bana manuruik ambo. Wallahualam",descriptive
4312,Carito rakyat sangkuriang nan mancaritoan tentang asal usul tabantuaknyo Gunung Tangkuban Bahtera didataran Sunda. Dalam carito ado babarapo nilai moral nan takanduang dalam carito iko yaitu sabagai manusia indak buliah dikuasai oleh ego sahinggo awak indak manarimo fakta nan batentangan samo keinginan. Nilai moral kaduo yaitu dahulukanlah hati nurani dibandiang ego dalam mangambik sabuah keputusan. Sangkuriang nan mampunyoi sifat egois dan alah dikuasai samo emosi iko tetap kareh kapalo dan indak manarimo kalau padusi nan inyo suko tasabuik sabanonyo indak buliah dipinang untuak dijadian istri. Dayang Sumbi nan mandahulukan hati nuraninyo pun mancari babagai caro mustahil untuak dilakuan oleh manusia biaso agar ego sangkuriang dapek tapatahkan sahinggo inyo dapek manarimo kanyataan kalau Dayang Sumbi adolah amaknyo. ,expository
1019,Ambo alah pernah kecek an ka urang-urang tadakek ambo kalau ambo paliang ndak bisa makan talua. Nan anehnyo mereka masih juo manjadian apo nan ambo takuik an tu sabagai bahan untuak mampatakuik ambo. Contohnyo se pas ulang tahun ambo patang. Sangajo nyo mambaok an talua sabanyak antah. Nan labiah parahnyo talua tu nyo ampok an ka kapalo ambo. Ndak lamo siap tu langsuang ndak sadar apo nan tajadi. Tibo-tibo ambo alah barado di rumah se. Ruponyo ambo pingsan. Akhirnyo sado kawan nan mangarajoan maminta maaf ka ambo sadonyo. Nyo kecek an lah kalau mereka ndak manyangko ternyato ambo satakuik tu bana jo talua.,narrative
8089,"Hobi adolah kagiatan nan bisa kito lakuan katiko sadng latiah jo rutinitas nan dijalani sahari-hari. Hobi bisa dijadian palarian dari kasibukan nan mambosankan, untuak mananangan pikiran, sahinggo katiko kito baliak ka rutinitas itu kito bisa baliak fokus dan mangarajoan karajo dengan baiak liak. Hobi bisa barupo hal nan manyanangan, kagamaran, atau kagiatan lainnyo nan bisa maningkekan baliak samangaik bakarajo wak. Raso den indak ado urang di dunia ko nan indak mampunyoi hobi. Kito mambutuhan hobi untuak mangambangan diri pulo, untuak manyaluran minaik dan bakaik. Urang nan indak mampunyoi hobi pasti iduiknyo akan sangaik mambosankan. Alah di karajo nyo marasoan bosan, inyo indak lo bisa malarikan diri atau sakadar mancari kagiatan lain salain rutinitasnyo.",argumentative
289,"Hari Minggu, tanggal 30 Juni 2015 merupakan hari nan paliang bahagia untuak ambo dan keluarga. Setelah 9 bulan menantikan kelahiran si kecil akhirnyo di hari ko tuhan mahadiahkan gadih ketek mungil nan punyo paras rancak dan manis. Nan paliang terpenting adolah dengan kondisi sehat. Banyak nan manunggu kelahiran adiak ambo ko karano salamo kehamilan kondisi fisik ibu ambo ndak talampau ranak. Kandungannyo digolongkan ka dalam kanduangan nan lemah dan berisiko besar untuak mengalami keguguran. Salamo 3 bulan awal ibu harus babariang ditampek lalok karano ndak buliah banyak aktifitas dek dokter. Akhirnyo ibu ambo bisa melewatinyo. Suatu hal nan sangat membahagiakan sekaligus mengharukan.",narrative
4232,"Dihari Jumat, Angga pai ka surau untuak manjalankan aktivitas hariannyo yaitu baraja mangaji. Dimulai dari sholat maghrib lalu langsuang lanjuik ka tadarus sambia baraja jo guru ngaji. Tadarus tu diikuti oleh 50 urang nan dari babagai usia. Ado nan barusia 10 tahun sampai 20 tahun. Kegiatan mambaco Al-Qur’an iko dilakukan sacaro bagiliran. Sahinggo 50 urang nan hadir dapek manunjuakkan bacaannyo. Kegiatan iko bia katiko ado bacaan nan salah dapek langsuang takoreksi dek peserta nan manyimak bacaan tu. Bacaan Al-Qur’an dimulai dari surah partamo yaitu Al-Fatihah dan dilanjuikan ka Surah Al-Baqoroh dek urang salanjuiknyo nan ditunjuak sabagai gilirannyo. Kegiatan ko dibarantian sabanta katiko adzan isya dan dilanjuikan baliak katiko alah sholat isya.",descriptive
4048,"Dimasa Indonesia mengalami lockdown akibek covid-19 nan tajadi, banyak urang nan mangisi waktu luangnyo salamo dirumah untuak manonton film. Kini banyak drama-drama nan manjadi perhatian gadang khususnyo drama korea nan kini sadang angek dibicaroan dibabagai kalangan. Drama korea kini indak paralu diraguan popularitasnyo. Alur carito nan manarik manjadi salah satu alasan banyak urang manonton film iko. Bagi pencinta musik jo budaya korea, drama nan diproduksi di negeri ginseng iko dianggap sangek manarik untuak ditonton karena pemeran film nan menarik, akting pemain yang rancak sasuai jo tema film. Maningkeknyo minat manonton film korea mambuek berkembangnyo pengetahuan dasar tentang budaya negara lain.",argumentative
4435,"Harato karun paninggalan sajarah mamiliki nilai nan tinggi karano sajarah nan takanduang ataupun usianyo. Salah satu harato karun paninggalan Kerajaan Sriwijaya nan kini alah banyak tarungkap keberadaannyo karano panemuan nan dilakukan samo arkeolog maupun masyarakat. Harato karun nan pernah ditemukan nan barupo cincin, manik-manik, sampai ameh atau perak nan alah barupo lempengan-lempengan nan alah ancua atau perhiasaan. Namun, kadang ado masyarakat nan pernah basuo harato karun barupo ameh atau hal berharga lain nan dijua ka toko ameh untuak langsuang mandapekan pitih. Sabananyo, katiko ado harato karun ditemuka di suatu tampek hendaklag untuak manghubungi pihak bawenang untuak maurusnyo agar tampek tampek tasabuik indak manjadi rebutan masyarakat nan nio untuang surang. Salain itu untuak manjadi paninggalan sajarah sahinggo generasi salanjuiknyo dapek mancaliak barang-barang zaman dahulu. ",argumentative
5679,"Manuruik ambo kaputusan pamimpin atau pandiri parusahaan tesla, manjadian namo parusahaanyo adolah tesla, sabagai wujud panghargaan kapado panamu listrik patamo kali yaitu tesla, marupokan hal yang sangaik-sangaik bagus. Maskipun bola lampu, fonograf, jo gambar bagerak disabuik-sabuik sabagai panamuan tapantiang Edison, urang lain alah mangarajoan teknologi sarupo, yaitu nikola tesla. Tapi indak bararti apo yang dilakukan Edison indak ado artinyo. Inyo candaruang manjadi 'urang patamo' yang manamuan babagai macam hal. Babeda jo Thomas Alva Edison, Tesla labih acok bakutat pado teknologi yang indak mamanuhi pamintaan pasa. Tatapi karyanyo kamudian manjadi hal-hal yang lua biaso hebat, misalnyo rancangan sistem untuak mangirimkan suaro, gambar, dan gambar bagerak sacaro nirkabel atau PLTA di Niagara.",argumentative
5576,"Karajo kantoran, biasonyo uarang nan mandanga iko akan mambayangan karajo nan administrative, manajerial dan professional. Tapi kini samakin bakambangnyo zaman, ilmu pangetahuan sarato teknologi. IT kini jadi bagian pantiang dalam sabuah usaho. Hal iko paralu untuak mamanuhi kabutuahan informasi untuak kamajuan parusahaan. Ado banyak kalabiahan dari karajo kantoran diantaronyo fasilitas karajo biasonyo disadiokan lengkap dek parusahan untuak manunjang karajo nan labiah baik. Salain itu karajo di kantua punyo tingkek kadisiplinan nan labiah sahinggo awak bisa labiah talatiah taratur. Di kantua pulo awak bisa maasah skil professional karano biasonyo awak di tampekan sasuai jo pangalaman atau kamampuan awak. Saain itu karajo di kantua jugo maasah kamampuan awak untuak bakomunikasi untuak manjalin hubungan nan elok.",descriptive
5564,"Namo den salsabila aira diva biasonyo kawan-kawan den mamanggia den Diva. Aden anak katiko dari limo basaudara, memang kaluarga den bisa di kecekan banyak. Aden kini ko alah masuak ka dunia pakuliahan. Baru sajo 6 bulan nan lalu den di tarimo di salah ciek Universtas nan ado di dakek kota tampek den tingga. Karano den bukan dari kaluarga nan kayo-kayo bana jadi den butuah tambahan pitih masuak untuak manambah pitih lanjo ataupun mambali parangkek untuak kuliah den. Jadi den mulai mambuka usaho ketek ketek basamo jo kawan den. Usaho nan kami buka adolah manjua baju-baju bakeh atau kalau anak mudo manyabuiknyo thrift shop. Kami mamulai usaho ko jo manjua baju bakeh kami talabiah dahulu. Disitu kami bisa mangumpuan modal saketek-saketek untuak mampagadang usaho.",narrative
5343,"Banyaknyo takanan daam iduik bisa maningkekan stress.disaat awak stress awak bisa maubeknyo jo pai jalan-jalan. Saurang Psikolog Efnie Indriane, MPsi waktu wawancara malalui talepon jo detikTravel mangecekan “stress adolah katagangan psikologis nan muncua saat maadokan suatu takanan, pamicu stes ko bisa dari masalah nan indak awak prediksi, liburan tu pantiang”. Dari siko awak tau kalau libuan bisa mangurangan katagangan dan stes. Kini ado banyak janih liburan nan bisa awak lakukan. Salah satunyo pai ka tampek wisata alam. Wisata alam bisa mambuek awak labiah santi dan rileks karano barado di alam tabukak. Wisata alam bisa barupo pai ka puncak, kabun teh, aia tajun, tajun paying dll.",argumentative
7376,"Labiah mangajuk an lai sosok artis wanita ko mangaku jarang kantuik lantaran malu di muko pacarnyo. Sosok artis tasabuik adolah Viviane Queiroz Pereira nan kini namonyo viral di media sosial karano pangalaman nan dialaminyo. Malansia dari Daily Star, inyo marupokan panyanyi asal Brasil takamuko nan kerap tampil jo namo 'MC Pocahontas'. Sacaro mangajuik an, sosok nan disapo Pocah ko, mangaku harus dilarikan ka rumah sakik karano kabiasaannyo manahan kantuik di muko pacar. Inyo mangabaian raso sakik nan timbua, tapi kondisinyo mamburuak sahinggo tapasa dirawat di rumah sakik. Namun Pocah alah pulih sapanuahnyo, inyo pun bajanji indak akan mangulangi kasalahan nan samo. Kabiasoan manahan kantuik dapek manimbuakan sakik paruik dan raso begah/indak nyaman.",argumentative
4690,Saat itu katiko Andi dan kawan-kawannyo mendaki sebuah gunung nan cukuik tinggi indak jauh dari tempat tinggalnyo. Gunung tasabuik memang takenal dengan Kisah mistisnyo. Namun Andi dan kawan-kawannyo indak mempedulikan hal tasabuik dan tetap mendaki gunung di hari sanjo sampai bisuak paginyo. Katiko di tangah malam inyo memutuskan untuak baistirahat sejenak sambil membangun tenda mereka menghidupkan musik nan cukuik kancang. Namun entah mengapo malam itu inyo marasokan suasana nan begitu mencekam karano banyok suaro asing nan tibo-tibo tadanga di talingonyo. Saat itu Andi mandanga ado suara padusi nan sadang galak indak jauh dari tempatnyo saat ini. Katika inyo mencari sumber suaro tasabuik inyo mancaliak ado padusi nan sadang duduk di ateh pohon. Andi nan tahu itu bukanlah manusia langsuang pai ka dakek kawan-kawannyo dan memilih untuak masuk ka dalam tenda. Andi begitu katakuikan karano inyo mancaliak sesosok kuntilanak. Tanpa mencaritokannyo kapado kawan-kawannyo inyo mamiliah untuak langsuang lalok.,narrative
922,"Kalau dipikia-pikia manyasa. Manga ambo tawarkan lo diri ka tante ambo nan alah gaek untuak maajaannyo bamain laptop. Ancak ambo karajoan se tugasnyo sampai salasai. Alah jaleh utaknyo ndak manalok masih ambo pasoan juo lai. Payah bana manangkok jo apo nan ambo aja an. Dima latak huruf-huruf nan ado di laptop se ndak abeh dek nyo do. Apo lai nan lain. Awalnyo ambo kiro talampau kancang bana ambo ma ajaan, pas ambo cubo lambek-lambek samo juo hasilnyo. Intinyo kalau emang alah gaek tu ndak bisa disamoan daya tangkok utaknyo jo awak nan mudo-mudo. Salah ambo juo nan sok-sok nio ma ajaan.",descriptive
3285,"Dulu wakatu ambo ketek masih anak-anak lah, tapi ambo alah mangarati. Kareno umur ambo ko alah 12 tahun, memang namonyo anak ketek tapi alah mangarati raso malu dan lainnyo. Jadi ambo ko mancaliak kolam, kolam nyo tu bantuaknyo kumuah, aianyo kumuah, ikan-ikan didalamnyo gadang, ado daun-daun didalamnyo, bantuak desain kolam tu ancak. Tagaklah ambo dakek kolam tu, tapi pas itu tasasak nio buang aia lo ambo ko. Kecek ambo indak kan ado urang nan mancaliak, ndeh kironyo ado yang manangko basah ambo. Malulah malu katiko tacigok buang aia di kolam. Siap tu ambo diberangan sambia dipanggil amak ambo, nan urang yang ado tu mancaliak ambo sadonyo.",descriptive
8502,Sia nan ngecek kalau hiduik surang tu ndak bisa sanang? Masyarakat kini ko acok mancaliak kalau hiduik surang tu manyedihkan. Hal ko mambuek urang-urang mamasoan diri untuak mambuek hubungan jo urang lain. Banyak urang nan bapikia sananyo hiduik surang tu ndak baa-baa dan ndak saburuak jo nan dipikian urang-urang. Tapi karno stigma dari urang lain nan mambuek wak jadi sadiah kalau hiduik surang. Padohal berhubungan jo urang pun alun tantu akan sanang lo. Nikmati se kesendirian wak dan jan manggantuangan hiduik wak jo pandapek urang lain. Wak nan tau apo nan wak rasoan bukan urang nan hanyo mancaliak sapinteh se.,expository
5110,"Ndak sangajo menemukan harta karun katiko hendak menggali pondasi rumah, berhasil mambuek keboh warga sekitar. Salah surang wakga desa Betek di Jombang, Jawa Timur ndak sangajo menemukan kepingan pitih logam dan keris katiko tangah manggali pondasi rumah. Benda tasabuik inyo temukan di dalam sabuah guci tembikar yang kondisinyo alah pacah baserak. Penemuan harta karun ko diperkirakan adolah peninggalan kerajaan Majapahit di maso lalu. Jumlah penemuan harta itu diperkirakan mancapai satangah karuang atau sekitar 25 kg. Karena penemuan ko, warga yang menemukan akhirnyo malapor ka pihak terkait guno untuak ditelusuri lebih jauah. Ahmad Wildani, yang menemukan harta karun tasabuik mengungkapkan akan menyerahkan sapanuahnyo kapado pemerintah supayo dapek dirawat dan ditindaklanjuti.",narrative
4692,Andi nan saat itu mendaki gunung dan baistirahat di tengah hutan. Awalnyo Andi indak marasokan apopun nan janggal namun lamo-kelamoan inyo marasokan ado urang nan sadang tatawa indak jauh dari tempatnyo kini. Inyo pun menanyokan kapado kawan-kawannyo tentang suara tasabuik Namun kawan-kawannyo menjawab inyo pun mandanga ado nan galak. Suaranyo begitu melengking dan menakutkan sahinggo mambuek mereka merinding dan tegak bulu kuduknyo. Awalnyo mereka mangiro itu adolah urang lain nan sadang mendirikan tenda indak jauh dari tempatnyo kini namun katiko mereka mengekspor lebih jauh tempat tasabuik indak ado satu urang pun nan baistirahat dakek mereka kini. sontak sajo mereka langsuang memikirkan itu bukanlah manusia. Mereka pun langsuang balari menuju tendanyo. Namun ditengah perjalanan ado sesosok wanita babaju putih dengan rambut nan panjang mancaliakkan sosoknyo di depan pohon gadang. Mancaliak itu mereka pun langsuang mengambil lawan arah. Mancaliak mereka sadang katakuikan sesosok kuntilanak itu pun malah mengeluarkan suaro galaknyo nan begitu kareh. Mereka pun katakuikan dan lari secapek mungkin sampai-sampai mereka tajatuah.,descriptive
5735,"Dean gemar bana nonton bioskop. Hampir ndak pernah absen kalo ado film-film yang baru tayang. Kebetulan Dean baru pindah ka kota ko. Hari tu Dean lah sanang bana abih manonton bioskop jo kawan-kawan barunyo. Tagasak-gasak pai ka jamban dek abih manahan diri karno film tu yang tigo jam. Dengan antusiasnyo Dean mambayangkan duduak tanang di jamban mall tu. Tapi yang sabananyo nampak adalah toilet putiah yang balapih karak manjadi kuniang kecoklatan. Dean nan awalnyo tagasak bana lah di ujuang, sakatiko hilang karno raso jijok mancaliak toilet yang kumuah tu. “patuik se lah toilet ko langang ndak ado urang” kecek Dean mancak-mancak surang.",narrative
5936,"Hubungan antaro politik jo hukum tadapek tigo asumsi nan mandasar, yaitu hukum determinan (manantuan) tantang politik, dalam arti hukum manjadi arah jo pangandali sagalo kagiatan pokitik. Kaduo, politik determinan atas hukum. Sarato nan katigo, politik jo hukum tajalin dalam hubungan nan saliang bagantuang, karano politik tanpa hukum manimbuakan kasawenang-wenangan (anarkis), samantaro hukum tanpa politik akan jadi lumpuah. hukum di indonesia ado tigo macam, yakni hukum adaik, hukum islam, dan hukum barat. Namun, dikotomis katigo hukum ko kini alah jarang didangaan karano hukum katiko itu alah malingkupi sadonyo (global). Kini konsep politik hukum alah manjadi bagian dari proses globalisasi nan alah mampasatuan masyarakat dunia sabagai komunitas tunggal, saliang bagantuang, dan tabuka.",persuasive
1306,"Ikan lele adolah salah satu ikan nan paliang banyak disukoi. Tapi sabanyak-banyak nyo nan suko masih banyak juo nan gali katiko akan mamakan ikan ko. Manuruik mereka nan ndak suko ikan lele punyo tekstur nan balendir sahinggo mambuek mereka jajok katiko mamakannyo. Mako karano itu, ambo punyo tips nan bisa kalian lakukan katiko mambarasiahan lele supayo ndak balendir. Nan pertamo, randam jo jeruk nipis. Kandungan asam nan nyo miliki dipacayo mampu mahilangan lendir nan ado pado ikan lele. Tunggu sekitar 10-20 minik. Setelah salasai di randam barulah ikan lele tadi di barasiahan jo aia. Bilas pakai aia nan mengalir supayo pas di masak ikan ndak taraso masam akibaik dirandam jo jeruk nipis. Ambo pastikan ikan lele kalian pasti barasiah dari lendir.",expository
1068,"Mungkin kalian punyo kawan nan karajonyo suko maancam kawan-kawannyo nan panakuik dan ndak punyo nyali nan gadang untuak bisa malawan. Ambo harapkan kalian harus mamparatian dan malinduangi kawan-kawan kalian nan acok jadi korban ko karano kalau ndak pasti akan badampak kapado kesehatan mentalnyo. Selain itu, kalian harus lo maingek an kawan kalian nan punyo hobi maancam-ancam urang katiko keinginannyo ndak dipanuahi untuak segera bataubat karano perbuatan mode tu adolah perbuatan nan salah dan perbuatan nan ndak disukoi dek Allah. Alah semestinyo awak tu hiduik damai dan saliang berdampingan satu samo lain. Kalau ado sesuatu nan diinginkan hendaknyo diperoleh dengan jalan nan diridhoi Allah.",persuasive
3130,"Manjadi urang nan panjajok memang ado eloknyo juo, jadi rasonyo keadaan disakaliliang awak tu harus barasiah. Bantuak ambo nan jajok bana kalau mancaliak toilet tu lato. Lato bana jadi urang rasonyo kalau toilet se indak barasiah. Nio mandi awak atau nio buang aia, indak ado raso nyaman dan jajok pasti awak. Oleh kareno itu awak nan panjajok ko harus tau juo caro mambarasiahan toilet tu. Patamo awak pakai saruang tangan dulu supayo indak jajok bana, kaduo pakai masker, katigo awak siram sadoalah dan sikek lantai jo dindiang juo, siap tu sikek toilet jo sabun dan disintifektan. Tantu awak nan panjajok ko akan maraso mual katiko mambarasiahan toilet nan lato. ",expository
6386,"Hobi ambo adolah bamain sepakbola. Sepakbola adolah sabuah olahraga nan dimainkan di ateh lapangan. Panjang lapangan sepakbola adolah sakitar 100 sampai 110 meter. Samantaro lebanyo adolah sakitar 64 sampai 75 meter. Jumlah pamaia sepakbola adolah 11 lawan 11 dengan pemain cadangan tagantuang dari peraturan kompetisi nan diikuti. Sepakbola dimainkan dengan caro mamparabuikan ciek bola dan harus mancetak gol. Satiok bola nan masuak ka dalam gawang diituang sabagai sabuah gol. Pertandingan sepakbola dimainkan salamo 90 minik nan dibagi ka dalam duo babak. Dalam beberapa pertandingan apobilo kaduo tim mampunyoi skor nan samo salamo 90 minik, maka pertandingan dilanjuikkan ka babak tambahan. Kalau skor kaduo tim tatap samo salamo babak tambahan, maka pertandingan dilanjuik ka babak adu penalti. Adu penalti adolah tendangan dari jarak 12 meter di mano tembakan iko hanyo dijago dek saurang kiper.",descriptive
2839,"Katiko tajadi kacelakaan banyak pengendara yang ado disakitar baranti sabanta untuak mancaliak-caliak se. Ado juo urang yang paling dakek katiko itu tajadi harus manjadi saksi. Wakatu itu ambo caliak saksi mato patamo indak nio ikuik ka kantua polisi kareno takuik. Sabananyo aposih yang harus awak lakuan katiko jadi saksi mato tajadi iko. Patamo saharusnyo awak turun dari kendaraan awak, kaduo panggia palayanan daruraik untuak manolong korban, katigo jan sakali-kali mandahulukan untuak mamfoto urang tasabuik, siap tu alah datang bantuan dan pihak bawajib baru kecek an apo yang sabananyo tajadi sasuai apo yang awak caliak di lokasi kejadian tasabuik antaro korban jo urang yang manabrak.",expository
2798,"Masiah mangecek an tentang operasi jantuang. Operasi jantuang ko tamasuak operasi yang gadang dan baresiko juo. Urang yang harus malakuan operasi pasti akan katakuik an bana. Apolai apo yang mereka bayangan akan mampangaruhi pola pikia juo. Manuruik biller Katuo Departemen Neurologi di Loyola University Chicago, mangecek an pasien indak paralu takuik manjalani operasi jantuang, talapeh dari resikonyo yang bamacam, operasi jantuang umumnyo sangaik bamanfaaik dan manyalamaik an nyawo pangidapnyo. Untuak itu sabananyo hal yang wajar se kalau urang maraso takuik katiko nio operasi jantuang kareno babarapo akan ado resiko satelahnyo untuak babarapo saaik. Namun, labiah elok juo kalau baranian malakuan operasi untuak kasalamaik an.",argumentative
5575,"Samosir Adetia Niwa itulah namo panjang den, biasonyo kawan jo kaluarga den maimbau den jo Niwa. Aden adolah laki-laki baumua 24 tahun kini ko den karajo di salah ciek parusahaan restoran dan hotel nan cukuik tanamo di negara ko. Aden alah 2 tahun karajo disiko. Salamo karajo banyak hal nan alah den lalui. Den punyo banyak kanalan, dan den jugo baraja banyak hal. Disiko den karajo di bagian HRD. Iyo batua walaupun den karajo di bidang hotel dan restoran tapi aden bukanlah lulusan hotel, tataoga atau apapun an bahubungan jo itu. Aden adolah lulusan psikologi dan bersyukurnyo den ditarimo jadi asisten HRD. Den sanang karajo disiko karano disiko den punyo banyak kawan jo pangalaman babeda bana jo den.",narrative
995,"Kini ko Netflix mangalua an peraturan baru nan labiah ketat takaik babagi password dengan pangguno lain untuak bisa ma akses babagai serial nan ado di Netflix. Jadi banyak para pangguno Netflix nan nio baranti keanggota an karano ndak bisa mamparoleh pitih dari balangganan Netflix sarupo sabalumnyo. Apobilo kalian tamasuak kapado urang nan nio baranti keanggota an Netflix lo, cukuik lakukan langkah-langkah ko. Nan pertamo buka aplikasi Netflix. Log in ka akun Netfilx kalian. Abis tu, piliah ""Account"". Kalau lah salasai takan ""Cancel Membership"". Nan terakhir tingga takan se ""Finish Cancellation"". Kalau lah salasai malakukan  langkah-langkah tu berarti kalian alah barasil mambatalan langganan Netflix.",expository
8142,"Asal mulo ayam geprek kironyo dari hasil kreasi Bu Ruminah panjua ayam goreng tapuang di Yogyakarta. Awalnyo Bu Ruminah mambuek ayam geprek karno permintaan mahasiswa nan makan di sinan untuak maagiah ayam tapuang nyo lado tu ditumbuak supayo agak lunak. Dari siko, Bu Rum mulai manambahan ayam geprek ka dalam menu dan banyak nan suko. Ndak disangko kini ayam geprek lah jadi makanan nan terkenal di seluruh Indonesia. Ayam geprek banyak disukoi karno rasonyo nan padeh dan gurih. Kini kito bisa caliak dima-dima panjua ayam geprek. Panjua ayam kini pun alah makin kretif mangkreasian menu ayam gepreknyo, ado nan diagiah keju mozarella, daun kemangi, atau manggunoan baragam jenis lado.",expository
716,Patang ko tensi ambo naiak satinggi-tingginyo dek siap berang-berang ka kawan. Kawan nan ambo kiro elok ruponyo mangecek-ngecek an ambo di balakang. Nyo kecek an lah kalau ambo mati karancak an padohal bantuak muko mode tekong kanai parok. Setelah ambo pikia-pikia manga lo ambo tanggapi waktu itu. Ndak ado gunonyo. Bagi kalian nan pernah barado di posisi ambo ancak tiru nan kini ambo lakukan. Kalau ado nan mahino-hino kalian caro nan paliang tapek awak lakukan adolah dengan mamikian hal-hal positif nan bisa dilakuan dalam hiduik. Kalau kecek-kecek urang nan mambuek awak basuruik ndak usah di dangaan. Akan marusak kebahagiaan hiduik se beko tu nyo.,expository
3906,"Selain negara Belanda, ado juo negara Belgia yang melegalkan asissted suicide. Mangutip babarapo jurnal mangecek an kalau negara belgia ko memang melegalkan asissted suicide ko samo jo belanda. Belgia alah melegalkan praktek iko pado tahun 2002 malalui aturan euthanasia belgia. Pasien yang diizinkan untuak praktim euthanasia, yaitu urang gadang yang mangalami penderitaan fisik ataupun mental yang indak dapek diringankan sacaro taruih manaruih dan indak tatahankan. Untuak itu di negara belanda atau belgia ko indak jauah beda, pasien yang nio malakuan praktik euthanasio ko harus alah dewasa dan siap atau kompeten sacaro mental. Selain negara belanda jo belgia, ado juo negara kanada, selandia baru jo kolombia.",descriptive
2818,"Katiko awak sakik ado babarapo sakik yang diharuskan dek dokter untuak disuntiak. Suntiak dilakuan mulai dari panyambuahan sampai pancegahan panyakik. Panyerapan obat ka dalam tubuh dipangaruhi jo tampek dan kadalaman lokasi suntiak. Manuruik ambo satakuik-takuik nyo awak ka jarum suntiak, awak harus manghadapi sasuai saran dokter. Kaponakan ambo yang ketek takuik juo pas harus disuntiak. Takuik bana inyo pas harus disuntiak, tapi inyo bausaho untuak manghadapi. Kareno banyak urang yang mandukuang inyo, dari pado yang mamberangan inyo. Kaponakan ko memang takuik bana jo jarum suntiak sampai pernah kabur dari rumah saking indak nio nyo dibaok ka rumah sakik untuak suntiak.",argumentative
2598,"Ria punyo kawan yang inyo acok bana sakik kapalo. Saketek-saketek stres se taruih bantuak nyo. Mudah bana paniang dek kareno inyo indak bisa rileks satiok ado masalah dibaok baban se. Padohal dari adonyo tugas atau masalah inyo, mungkin bukan baraja se solusinyo. Kawan ria kalau dikecek baraja alah acok bana baraja sampai-sampai duduak se indak manga-manga. Ria manyuruah inyo untuak malakuan relaksasi dengan yoga kalau ndak olahraga lain. Manuruik ria manfaaik olahraga bisa juo mangurangi stres dan mambuek tubuh rileks. Dampak elok nyo untuak otak juo ado, elok untuak kasihaik an otak jo memori. Olahraga memang bana banyak manfaaik nyo.",argumentative
1141,"Satiok ambo mancaliak angso pasti ambo taingek jo amak ambo di kampuang. Soalnyo amak ambo tu takuik bana kalau mancaliak angso. Pas ditanyo ba a kok takuik bana ruponyo amak ambo ko dulu pernah kanai patuak dek muluik angso tu. Sakik keceknyo. Tapi emang batuah tu mah. Ambo pernah manampak betapa takuiknyo amak ambo jo angso. Pernah wakatu di kampuang dulu amak ambo ko di kaja jo angso. Namuah bantuak di kaja jo setan nyo balari kalau mancaliak angso. Tapetai-petai dan tapere-pere bana nyo balari-lari. Pokoknyo awak nan mancaliak pasti ibo saat kejadian tu. Muko pucek pasi, badan manggaretek, karingek kalua, angok sasak. Mode tu lah kiro-kiro ketakutan amak ambo satiok nyo mancaliak angso. ",descriptive
7421,"Apak ambo karajo parabot dangan mangikuik an babagai kelas gratis dari pamarintah tantang patukangan. Ilmu dari situ apak ambo mambukak usaho surang nan mano modalnyo mainjam dari urang ka urang. Amak ambo indak nio kalah manolong apak ambo jo bajulan sayua sampai lontong yiok hari pasa. Umah yang nio dibangun dek apak ambo katiko itu tamasuak gadang di daerah Muaro. Banyak hambatan sarato tantangan untuak mambuek rumah surang diri sambia bakarjo parabat. Di kadai parabot apak ambo mambuek kursi, meja, lamari sampai dipan nan mano untuang nyo bisa mancukuik an kaluarga jo manabauang. Jadi, di umah ado babarao parabotan nan masih utuh dan kokoh dibuek dari tangan apak ambo nan mano bahannyo dari kayu nan bakualitas.",descriptive
6303,"Akhir-akhir iko banyak ditamukan alat masak nan dibuek dari bahan dasar alumunium. Alat masak nan tabuek dari bahan dasar alumunium banyak dipakai karano hargonyo nan tajangkau. Namun, walaupun hargonyo tajangkau, alat masak nan tabuek dari alumunium disabuik-sabuik mampunyoi dampak nan kurang baiak untuak kesehatan. Sabananyo ambo kurang setuju dengan pandapek tentang alat masak dari bahan alumunium iko. Manuruik ambo bukan hanyo alat masak nan tabuek dari alumunium sajo nan babahayo. Alat masak nan tabuek dari bahan-bahan salain alumunium pun mampunyoi resiko nan samo bahayonyo dengan alat masak nan tabuek dari alumunium. Salah satu contohnyo adolah alat masak nan babahan dasar teflon. Alat masak berbahan dasar teflon babahayo untuak kesehatan jikok tacampua ka dalam makanan.",argumentative
2987,"Banyak bana masuak ka baranda ambo urang nan mareview alaik catokan harago 20.000. Lamo kalamoan ambo jadi nio lo mambali, haragonyo pun masiah bisa dibali lah kareno tamasuak murah. Tapi sabalum ambo mambali ko sempat jo takuik kareno manuruik ambo harago 20.000 tu murah bana untuak sahargo catokan. Kareno catokan nan ambo pakai salamo ko satidaknyo 50.000 an lah. Ambo cubo juo lah kareno keceknyo angek nyo mempan jo lah ado lo alaik untuak curly nyo. Ondeh takajuik juo lah ambo pas dipakai memang sasuai jo yang dikecek an urang tapi nan kurangnyo catokan iko kurang aman, kareno dari bahannyo se indak biaso cuman maangek an se dan sakatiko barubah liak rambuik awak.",argumentative
2713,"Hari salaso kini adolah hari yang paliang manakuik an bagi Talia di sakolah. Talia harus naiak pangguang kareno disuruah manyanyi dek kawannyo. Caritonyo ado parlombaan di sakolah, jadi satiok lokal harus ado ciek perwakilan. Untuak bagia yang lain alah ado urang dan untuak bagian lomba nyanyi memang talia yang disuruah dek kawan-kawan inyo. Katakuik an talia samakin manjadi kareno inyo surang se di ateh pangguang, padohal kawan yang lain lomba nyo bakalompok di parlombaan cabang olahraga. Kecek kawan talia, mereka emang sangajo mangisi namo talia untuak manyanyi, kareno suaro talia yang rancak. Sabananyo rancak bana suaro talia tapi inyo ko demam pangguang, jadi ndak bisa dicaliak dek banyak urang.",narrative
8283,"Beberapa urang bosan jo kegiatan nan itu-itu sajo katiko liburan. Jikok nio kegiatan baru nan unik tapi tetap bamanfaaik, sanak sadonyo bisa mancubo kelas mambuek keramik atau biaso disabuik pottery class. Di jakarta banyak tampek baraja mambuek keramik langsuang jo ahlinyo dengan harago nan cukuik tajangkau. Salah satu lokasi nan bisa sanak sadonyo cubo adolah Tanakita nan talatak di kawasan Jakarta Barat. Di Tanakita ko sanak sadonyo akan baraja mambuek keramik dengan sangaik detail, dan banyak pulo pilihan kelas nan disadioan. Tanakita bausaho mandorong sanak nan baru baraja nan alun punyo pengalaman mambuek keramik supayo manajdi labiah nyaman jo bagak mamulai. Tampek ko cocok untuak sanak nan nio mancubo tantangan dan baru masuak ka dunia seni.",expository
7657,"Salah ciek kasulitan dalam mangevaluasi hantu sacaro ilmiah bahwa babagai fenomena nan mangajuik an dikaik an hantu, dari pintu nan manutuik surang, kunci nan hilang, area dindiang di lorong, hinggo panampakan karabat nan alah maningga. Katiko sosiolog Dennis dan Michele Waskul mawawancarai pangalaman hantu untuak buku mereka pado tahun 2016, ""Ghost Encounters: The Hauntings of Everyday life"" mereka manamukan bahwa ""banyak peserta nan indak yakin bahwa mereka alah batamu jo hantu dan tetap indak yakin bahwa fenomena tasabuik adolah bahkan mungkin, hanyo karano mereka indak maliek sasuatu nan mandakek an ganbaran konvensional tantang 'hantu'. Sabaliaknyo, banyak respon den kami hanyo yakin bahwa mereka alah mangalami sasuatu luar biaso, sasuatu nan indak dapek dijalehan, luar biaso, misterius, atau manakuik an.",argumentative
7198,"Agar review produk nan dibuek dapek tastruktur dan rapi,ado babarpo tips nan bisa dipakai. Partamo, mandeskripsikan produk sacaro langkok. Dunasanak bisa mamulai jo manuliskan kasan partamo pado produk tsabuik. Mulai dapulnyo, ilustrasi, kualitas kertas dan lain sabagainyo. Kaduo, manyisipkan gambar panunjang. Dunsanak bisa manggunoan bantuan gambar supayo pambaco labiah murah mambayangkan katiko akan manggunoan atau mancicipi produk tasabuik. Katigo, manyampaikan kalabiahan jo kakurangan. Apobilo produk nan dirasokan mambarikan dampak nan positif, mako dunsanak bisa manjalehan kapado paro pambaco , baiktu pulo sabaliaknyo. Kaampek, mambarik bukti. Ulasan disiko dapek barupa bukti badasarkan pangalaman-pangalaman para panggunonyo. Dan nan tarakhir Call To Action, tamasuak bagian nan sangek pantiang dalam mareview produk. Adonyo ajakan untuak macubo atau manggunoan produk nan diulas.",expository
5546,"Abrasi atau biaso disabuik pangikisan pantai adolah salah satu bancana alam. Pangikisan pantai maagiah dampak negative untuak manusia. Ado babarapo caro nan bisa samo-samo kito lakuan untuak menanggulangu abrasi ko, nan partamo mambangun pamacah galombang. Caro ko dilakuan supayo kakuatan gelombang nan tibo digaris pantai ndak terlalu gadang. Kaduo, adolah dengan caro mananam hutan mangrove. Caro ko adolah salah satu caro nan efektif dan manjur untuak mangatasi abrasi. Salain mangatasi abrasi, ado babarapo manfaat lain mananam hutan mangrove, nan partamo manjago stabilitas garis pantai. Nan kaduo mangurangi tsunami. Katigo, mambantu pengendapan lumpur. Kaampek, mambantu Manahan dan meredam tiupan angina nan kancang. Kalimo, mambantu manjago kasaimbangan alam. Masih banyak manfaat mananam hutan mangrove, jadi mari samo-samo kito jago alam kito, sahinggo alam dapek mambarikan rezeki kakito dan mahindari dari bahayo nan mungkin tajadi.",persuasive
7570,"Pargaulan bebas sarato gaya pacaran nan balabiahan di jaman kini banyak tajadi dan katiko tau hamil malah indak bisa batangguang jawek karano alasan masih dibawah umua dan indak bisa marawek anak. Dari jaman dulu urang gaek-gaek alah mawanti-wanti untuak indak tajun ka pargaulan bebas sarato malarang pacaran tanpo ado alasannyo. Aborsi nan dilakuan dek sakiang takuiknyo banyak sampai marangguik nyawo karano dilakuan sacaro ilegal dan indak sasuai prosedur. Ambo sangek manantang tantang aborsi dangan alasan karano malu, indak bisa batangguang jawek atau alasan karano ""kacalakaan"" nan dibuek dek pasangan nan alun bastatus rasmi laki bini. Hal aborsi rasonyo samo jo mambunuah sasaurang tanpa harus inyo mancaliak dunia talabiah dahulu.",narrative
5795,"Sampah palastik adolah sampah yang banyak ditamuan di Indonesia, dan di pakai dek masyarakat Indonesia. Salah satu caro mamanfaatan sampah agar indak manumpuak adolah mambuek karya atau barang yang baguno dari sampah. Contohnyo mambuek tas dari plastic bekas kamasan rinso atau detergen lainyo. Caro pambuekanyo yaitu siapan bahan jo alatnyo talabiah dahulu, siap tu barasiahan plastic bekas kamasan sabalun di pakai atau diolah, kamudian potong-potong plastic kamasan rinso tu, taruih anyam potongan-potongan plastik kamasan rinso tu dan gabungan anyaman-anyaman plastic tu, lalu buek tali untuak tas dari siso lipekan, lanjut jahik tali agar manyatu jo tas plastic dan langkah terakhir lapisan tas jo furing",expository
1796,"Dakek rumah ambo ado urang nan punyo batang nangko, nangko ko katiko inyo masak bisa awak makan bantuak makan buau kalau nyo masih mantah bisa awak jadian inyo gulai cubadak. Nangko yang ado dirumah sabalah ko alah masak soalnyo baun nyo alah harum bana, ambo manunggu se inyo maantaan ka rumah soalnyo emang satiok nangko inyo alah masak pasti diagiah juo ambo. Wakatu ambo bukak nangko tu ndeh wangi bana khas nangko, isi dalam nyo kuniang bana ancak lah warnonyo mangkilek, isi nyo pun gadang-gadang. Sabana lamak nangko tetanggo ambo ko ndak pernah gagal kalau lah babuah, manih bana dan dagiang nyo taba. Sarumah ambo makan nangko tu sakali duduak se.",descriptive
3661,"Budayo adolah tradisi yang hiduik dan bakembang dalam kalompok atau masyarakaik yang bekonyo diwariskan dari generasi ka generasi. Adonyo budayo manciptakan adaik istiadaik yang diterapkan dek masyarakaik dan dipatuhi juo. Walaupun memang adaik istiadaik indak ado dalam hukum sacaro tatulis, iko juo lah yang dinamokannyo adaik budayo. Bangsa indonesia mamiliki banyak bahasa dari banyaknyo daerah yang ado di Indonesia. Negeri yang kayo akan alam, budayo, untuak itu juo awak sebagai urang indonesia yang cinto akan budayo. Saharusnyo marawaik dan melestarikan budayo yang ado di Indonesia, jan sampai pangaruah lua labiah gadang, sahinggo mambuek awak lupo jo budayo indonesia yang sabananyo.",persuasive
8139,"Riski dari dulu ndak suko jo nan namonyo sayua. Sayua nan diolah bantuak gado-gado pun inyo ndak suko. Padohal gado-gado ko makanan nan umum dijua dan sehat pulo. Gado-gado biasonyo baisi kantang, sayur kangkung, kubis, selada, dan kacang panjang nan alah diabuih. Sayur-sayuran itu kamudian disiram jo kuah kacang. Raso gado-gado dominan raso sayua jo kuah kacang nan manih. Dek itu lah Riski kurang suko jo gado-gado. Raso gado-gado nan takah itu lah nan agak mambuek Riski libak dan jadi ndak suko jo makanan tu. Jadi walaupun alah diagiah protein bantuak talua atau tahu, tapi tatap se nan sayua nyo ndak disantuah samo sakali. ",descriptive
1361,Matematika adolah pelajaran nan paliang ambo giloi waktu duduak di bangku sakolah. Kalau sadang mangarajoan soal matematika tu perasaan ambo di ibaratkan sadang mamacahkan sabuah teka-teki. Katiko soal ko bisa ambo salasaikan dengan tapek mako ambo saraso berhasil manamukan harto karun nan tasimpan di tampek nan tasuruak. Apolai katiko soal nan di agiah dek guru mamiliki kesulitan nan tinggi dan cuma ambo nan bisa manyalasaikannyo. Dunia ko baraso ado di genggaman. Terserah kalian nio mangecek an ambo bakalabiahan tapi memang itu nan ambo rasokan. Mungkin urang-urang nan hobi dan suko jo pelajaran matematika marasokan hal nan samo sarupo nan ambo kecek an ko.,descriptive
4981,Saat sadang asyik barfoto-foto di salah ciek museum tibo-tibo sajo ado seseurang nan mampunyoi gaya barpakaian nan samo jo Windy saat itu. Kemiripan nan bukan hanyo dari baju nan dipakai namun ka celana serta tas nan digunokan jugo mampunyoi kemiripan nan samo jo nan Windy pakai saat itu. Windy nan saat itu asik sakali barfoto jo apa nan museum tasabuik tampilkan dan pajang mambuek inyo semakin indak pede dan maraso sangek malu. Windy indak mangenali urang asing nan mampunyoi baju nan kamba dengannyo tasabuik mako dari itu Windy semakin malu dan barusaha untuak manutuiki agar urang lain indak mangira bahwa  mereka sangajo untuak barpakaian kamba. Inyo jo capek mangubah gaya barpakaiannyo sahinggo mampunyoi sedikit perbedaan jo urang tasabuik. Salain itu jugo Windy manambahkan blazer sahinggo baju nan dipakai saat itu tertutupi.,narrative
6760,"PDIP adolah salah satu partai politik nan namonyo sangaik terkenal di Indonesia. PDIP marupokan singkatan dari Partai Demokrasi Indonesia Pajuangan. PDIP lah banyak mangaluakan politikus-politikus terkenal untuak Indonesia. Salah satu politikus nan marupokan bagian dari PDIP adolah presiden Indonesia saat iko, Joko Widodo. PDI marupokan salah satu dari tigo partai nan diakui dek pamarintahan orde baru Presiden Soeharto. Pado kongres nasional tahun 1993, Megawati tapiliah sabagai katua umum Partai Demokrasi Indonesia, tapi hasil itu indak diakui dek pamarintah karano mereka ingin Budi Harjono nan manjadi katua umum. Akhianyo kongres khusus diadokan tapi tatap sajo nan tapiliah katiko itu adolah Megawati. Saat iko PDI-P dipimpin dek mantan presiden kalimo Republik Indonesia, yaitu Megawati Soekarnoputri.",expository
7243,"Johannes Gensfleisch zur Laden zum Gutenberg (sakitar 1398-3 Februari 1468) adoalah saurnag pandai logam dan panemu kabangsaan Jerman nan mamparoleh katenaran berkat sumbangannyo di bidang teknologi percetakan pado tahun 1450-an tamasuak aloy logam huruf (type mental) dan tinta babasis minyak, cetakan untuak mancetak huruf sacaro tapek, dan sajenis mesin cetak baru nan badasrkan pancetakan nan digunokan dalam mambuek anggur. Tradisi sabagai penemu masin cetak di Eropa, sautu parbaikan sistem percetakan blok nan alah digunokan di wilayah tasabuik. Dengan mangkombinasikan unsua-unsua ko di dalam suatu sistem peroduksi, ia mamungkinkan tajadinyo pancetakan materi tatulis sacaro tapek, serta tajadinyo ledakan informasi di Eropa Renaisans. Karya utamonyo, Alkita Gutenberg nan alah diakui mampunyoi estetika dan kualitas teknikal nan tinggi.",descriptive
6296,"Koki atau juru masak adolah profesi nan karajonyo di dapua. Koki mampunyoi tangguang jawab untuak mamasak dan manyiapkan makanan agar bisa dikonsumsi dan manggugah salero konsumen. Koki biasanyo karajo di restoran atau hotel. Koki mampunyoi tangguang jawab nan sangaik gadang bagi restoran tampek inyo karajo. Rancak atau indaknya sabuah restoran tantu dinilai dari raso masakannyo. Kalau raso makanannyo ndak lamak, berarti restorannyo kurang rancak. Samantaro kalau rasonyo lamak, maka restorannyo pun akan banyak diminati dek pelanggan. Salah satu kokk nan terkenal di dunia adolah Gordon Ramsey.  Gordon Ramsey mampunyoi 7 michelin stars. Salain itu Gordon Ramsey pun mampunyo 35 restoran nan tersebar di seluruh dunia.",expository
5908,Partai politik sajatinyo salalu manjadi buah bibia masyarakat banyak. antah dari kalagan bansaik samapai ka nan kayo. dari samanjak alah mangarati PKn sampai alah karajo. Dimano partai polik marupokan tampek tumbuah jo bakambangnyo calon-calon pamimpin negara. Nan paliang banyak manjadi pabincangan iolah PDI-P atau Partai Demokrasi Indonesia- Perjuangan. Dimano Ketua partai PDIP ko yaitunyo ibuk Megawati Soekarno Putri nan acok kali manjadi kontroversi di Indonesia. PDI-P ko tamasuak partai nan didalamnyo tadapek duo urang nan marupokan kerabat jo katurunan dari presiden partamo Indonesia yaitunyo bapak Soekarno. Maraknyo kasus-kasus nan maikuik sertakan kader-kader partai politik PDI-P ko sabagai palakunyo manjadikan banyak timbua pandapek-pandapek buruak dari masyarakat tentang kinerja kader-kader patai PDI-P ko.,narrative
975,"Dikutip dari DW News, pado hari Jumat, 17 Februari 2023, ado babarapo caro nan digunoan dek tim penyelamat untuak manamukan urang nan masih hiduik di bawah reruntuahan gampo. Caro nan pertamo adolah dengan ma arahan anjiang palacak. Selain itu, solusi nan labiah efisien dalam mampacapek proses penyelamatan korban gampo adolah dengan manggunoan robot ketek baroda nan dilengkapi dengan drone untuak manangkok gambar 3D. Metode penyelamatan ko disampaikan dek Uni Eropa dalam proyeknyo nan di sabuik dengan proyek CURSOR. Caro karajo robot ko pun sangat sederhana. Robot ko akan manggunokan infra merah dan termal nan nyo punyo yang bafungsi untuak mandeteksi urang nan tajebak dalam raruntuahan. Melalui robot ko lah tim panyalamaik dan calon korban salamaik bisa bakomunikasi dengan bantuan pangareh suaro dan mikrofon nan ado pado robot. ",expository
2360,"Ambo sabananyo penerbangan jam 4 tapi tibo dibandara alah labiah dari itu alhasil pasawat tu alah pai. Patamo tu memang takajuik bana ambo karena katinggalan pesawat, untuang se diagiah solusi jo kawan ambo dan ado langkah nan bisa awak lakuan. Patamo tetap tenang se dan indak usah panik apolai berang-berang, kaduo kalau yang awak bali tiket normal awak bisa manuka tiket awak ko ka penerbangan salanjuiknyo, katigo pai lah gate dan mintalah solusi biasonyo inyo akan manolong awak. Pado saat itu jan berang-berang awak karena katinggalan pesawat karena hal nan tajadi itu salah awak surang, indak mungkin pesawat tu yang harus manungguan awak surang.",expository
7750,"Sup buah marupokan kategori makanan yang disinan tadapek bamacam-macam buah. Didalam sup buah tu, inyo manggunoan susu putiah sabagai kuahnyo. Kuahnyo tu bawarna merah karano efek dari buah naga. Bamacam-macam buah di dalamnyo, antaro lain ado apel, mangga, alpukat, anggur, buah naga samo melon. Sup buah ko lamak bana dimakan katiko hari angek atau untuak babuko puaso. Salain lezat jo manyehatkan, sup buah ko tinggi nutrisi karano tadapek bamacam buah-buahan di dalamnyo. sup buah ko bamacam-macam lo kini di buek urang bahkan kuahnyo pakai jus bagai dari jus sirsak, jus jeruk, jus alpukat, jus balimbiang bahkan sampai jus durian ado lo",descriptive
7863,"kalau kawan kawan pai barangkek travelling karano nio mandapekan katanangan jo mandamaian diri, mako pulau pagang lah nan harus kawan kawan kunjuangi. babeda jo pulau pamutusan nan banyak dikenal dek para wisatawan sabagai tampek bamain jo basanang sanang. pulau pagang sangaik cocok dikunjuangi dek para wisatawan nan nio baristirahat dan terbebas dari kapanekan parkotaan nan hiruak pikuak. kaindahan pulau ko pun ndak kalah dek pulau pulau lainnyo. bahkan disiko kawan kawan akan mandapekan babarapo resort sederhana nan bida digunoan para pangunjuang untuak baristirahat. jadi apo nan di tunggu lai, ambiak perlengkapan kawan kawan kito barangkek kasinan untuak pai liburan lai.",persuasive
1681,"Aborsi atau mangaluan janin sabalum waktunyo bisa dilakukan dengan prosedur pembedahan dengan tujuan untuak mangosongkan rahim. Pembedahan ko bisa dibagi manjadi duo metode. Salah satu metode nyo yaitu Vacuum atau Suction. Kalau metode Vacuum atau Suction dilakukan dengan caro mamasuak an pipa ketek ka dalam serviks. Beko malalui pipa ketek ko, rahim akan disedot jo alat khusus. Beko setelah 10 minik kamudian prosedur lah salasai. Pasien tingga tunggu beberapa jam abis tu langsuang bisa pulang. Biasonyo metode ko dilakukan bagi kehamilan dengan usia di bawah 14 minggu. Metode ko pun dilakukan oleh tanago medis nan ahli di bidangnyo. Jadi keamananyo amat tajago.",expository
7907,"Film doraemon adolah film animasi nan barasal dari japang. film ko bacarito tentang robot kuciang dari maso depan nan mampunyoi kamampuan mangaluaan alat alat canggih dari saku paruiknyo. doraemon ko inyo hiduik jo anak laki laki culun banamo nobita. nobita ko anak nan bodoh, nilai ulangannyo salalu 0. si nobita salalu minta patolongan dari doraemon untuak mangaluaan alat nan bisa mambueknyo ba nilai sampurna katiko ujian. dan doraemon ndak namuah karano nilai harus diusahoan manggunoan utak awak surang. karano alat inyo ko bafungsi untuak mamabantu pekerjaan urang urang di maso depan. bukan mambuek urang tagantunag ka alat ko dan mambuek urang urang maleh baraja.",descriptive
8479,"Vini baru manikah 3 bulan nan lalu, tapi kondisi rumah tangganyo malah barantakan. Vini manyasa alah manikah jo suaminyo. Vini akui kalau inyo emang nan banyak mikia wakatu nio manikah jo suaminyo. Inyo labiah mancaliak fisik dibandiang kepribadian urangnyo. Suami Vini ko emang gagah, tinggi, kuliknyo putiah, pokoknyo rancak dibandiang mantan-mantan Vini. Tapi sifatnyo ndak bana, suaminyo ko pamaleh ndak amuah karajo. Salain itu inyo salamaknyo se hiduik ndak mikia kalau kini ko alah manikah dan harus manafkahi keluarga. Suaminyo kasa lo urang nyo kalau diagiah tau malah berang-berang. Kini Vini harus bantiang tulang karajo untuak kabutuahan rumah tanggo inyo.",descriptive
3566,"Paham liberalisme indak cocok barado di negara awak, kareno indak sasuai jo sila dalam pancasila. Misal perbedaan ideologi antaro pancasila jo liberalisme dibidang politik adolah pancasila labiah mangutamokan kasaimbangan antaro hak jo kewajiban. Sedangkan nan paham liberalisme ko mangutamokan kebebasan hak individu secara mutlak. Ciri paham liberalisme dalam bidang sosial, kebebasan bapandapek, kesamoan jo kesempatan dalam usaho, adonyo perasaan egaliter, reformasi sosial. Kalau dalam bidang seni jo budayo, kebebasan dalam berekspresi, dalam drama, lukisan, musik dan banyak hal seni lainnyo. Dalam bidang agamo juo mode tu, kaum liberal manginginkan kebebasan mamiliah agamo yang sasuai jo kayakinannyo jadi bebas baibadah manuruik keyakinannyo.",descriptive
68,"Zaman kini banyak nan suko mamoto-moto makanan jo minuman sabalum mereka mancicipinyo. Alah jadi sabuah kebiasaan dan wajib hukumnyo bagi sabagian anak mudo untuak mamposting apo nan nyo makan ka instagram atau facebook bia dikecek an kekinian. Tapi manuruik ambo memang banyak anak-anak mudo kini nan punyo potensi untuak mambuek foto makanan jo minuman tu nampak rancak, menggiurkan, dan profesional. Sarancaknyo kebiasaan ko ditekuni karano bisa mahasilan pundi-pundi pitih. Kini ado profesi nan namonyo fotografer makanan. Fotografer makanan ko bafokus pado makanan sabagai subjek utamonyo. Jadi tunggu apo juo lai, ndak ado salahnyo untuak diseriusan hobi tu supayo bisa jadi sumber cuan.",persuasive
7912,"ayok nonton film indonesia. karano film indonesia kini bisa bersaing kok, dari film kartun sampai film action. contoh dari film kartun adolah film nusa, si juki the movie, dan adit sopo jarwo. film kartun ko sangaik banyak pelajaran nan di dapek. saluruah film kartun ko marupokan tontonan edukasi untuak anak anak baraja nilai nilai kahidupan. sadangkan untuak film laga ado marantau, the raid 1 , the raid 2 dan lain lain. di film the raid ko pamainnyo banyak bamain di lua nagari kayak iko uwais, joe taslim, dan yayan ruhiyan. jadi film indonesia ko tarafnyo alah babeda jo film filmnyo nan dulu.",persuasive
4132,"Pelaksanaan pernikahan nan dilakukan didalam ruangan memang takesan mewah dan elegan. Tapi kini, acaro baralek nan diadoan di lua ruangan pun alah banyak urang pakai sabagai konsep pernikahannyo. Pernikahan dilua ruangan takesan labiah manyatu jo alam sahinggo suasana nature pun dapek taraso. Dengan suasana nan hangek dan kasual mambuek para tamu labiah nyaman untuak babaur, dan indak jarang kalau anak daro ikuik manyatu jo tamu. Pernikahan nan diadoan sacaro outdoor iko dapek mamanjoan mato samo keindahan alam. Kelebihan dalam malakukan pernikahan tema outdoor ikopun takesan santai sahinggo pengantin jo tamu dapek labiah rileks. Dekorasi tema outdoor pun indak kalah dari pernikahan indoor karano tagantuang jo ditata letak nan samanarik mungkin sahinggo dapek manariak perhatian tamu. ",persuasive
650,Alangkah takajuiknyo katiko sadang mambaok anak mandi bola di salah satu mall di Jakarta basuo jo kawan lamo nan ndak ambo suko. Masih taingek diingatan katiko kawan ambo ko mamfitnah ambo marabuik pacarnyo sahinggo saat itu ambo dianggap parabuik pacar urang dek kawan-kawan nan lain. Awalnyo ambo pura-pura ndak caliak tapi ternyata dengan sangajo nyo turuik ambo di saat ambo alah basusah payah untuak manyuruak supayo ndak basuo jo inyo. Perbincangan basa-basipun di mulai dan ambo sangat ndak nyaman dengan kondisi saat itu. Untuak mampasingkek ota ko ambo pura-pura dijapuik dek suami  sahinggo harus bagageh pai dan maajak anak ambo untuak pulang.,narrative
6062,"Di Indonesia, paraturan tentang aborsi dimuek dalam Undang-Undang Nomor 36 tahun 2009 tantang Kasehatan dan Kitab Undang-Undang Hukum Pidana (KUHP). Dalam undang-undang tasabuik, sado urang pado umumnyo dilarang malakukan tindakan aborsi. Namun, badasarkan pasal 75 UU Kasehatan, aborsi buliah dilakukan dengan alasan medis barikuik: Adonyo indikasi darurat sacaro medis pado kahamilan usia dini nan mangancam nyawo ibu dan/atau janin, Janin mandarito kalainan genetic barek atau cacat bawaan nan indak dapek disambuahan, sahinggo sulik bagi janin untuak batahan hiduik di lua kandungan, Kahamilan tajadi akibaik pamarkosaan nan manyababkan trauma. Aborsi nan dilakukan di luaa kondisi di ateh dinyatoan ilegal. Dalam pasal 194 UU Kasehatan, setiok urang nan talibat tindakan aborsi ilegal dapek dipidana panjaro maksimal 10 tahun dan denda maksimal sagadang Rp 1 miliar.",expository
7216,"Babarapo fitur-fitur nan ado di platform Tik Tok. Partamo panambahan musik. Panambahan musik adolah salah satu fitur nan utamo dari aplikasi Tik Tok. Dunsanak dapek manambahkan babagai jenis musik tagantuang pado konten video nan dibuek. Salain itu, sado musik nan tasdio dalam apliaksi dilisensikan dek pamilikinyo dan indak tunduak pado hak cipta, jadi dunsanak indak paralu khawatir manggunoan musik sacarao tabateh. Kaduo adolah Filter pado video. Fitur kaduo nan dapek pulo sado pangguno Tik Tok gunoan adolah kamampuan untuak mamfilter video. Pangguno dapek manambahkan filter ka video untuak mangubah ksaimbangan warna video. Salain itu, pangguno dapek manyasasuaikan nado dan rona sasuai jo objek video.",expository
8254,"Pai liburan jo keandaraan pribadi emang labiah lasuah dan bebas, apolai untuak nan baok keluarga atau anak ketek. Pai jo kendaraan pribadi mambuek wak labiah leluasa untuak pai ka tampek wisata nan ndak dijangkau oleh kendaraan umum. Salain itu wak bisa lo singgah-singgah ka tampek lain tanpa takuik tatingga. Pai jo kendaraan pribadi bisa lo untuak manjalajahi jalan-jalan baru nan alun pernah wak lewati. Wak bisa mancubo rute-rute baru dan menikamti pemandangan nan beda dari nan biaso wak caliak. Salain itu, kalau pai liburan jo urang banyak akan labiah hemat kalau pakai kendaraan pribadi dibandiang jo kendaraan umum. Cubolah liburan manggunoan kendaraan pribadi jo keluarga.",persuasive
6765,"Partai Perindo adolah salah satu partai politik nan eksis di Republik Indonesia. Partai Perindo mampunyoi namo Partai Persatuan Indonesia. Partai iko didirkan dek saurang pangusaho dan konglomerat nan mampunyoi parusahaan multinasional banamo MNC Group, yaitu Harry Tanoesoedibjo. Pandeklarasian Partai Pelindo dilaksanakan tanggal 7 Februari 2015 di Jakarta Internasional Expo, Kemayoran, Jakarta Pusat. Acaro deklarasi itu dihadiri dek babarapo tokoh pantiang seperti Aburizal Bakrie, Hatta Rajasa, dan Wiranto. Sabalumnyo Partai Perindo marupokan sabuah ormas nan dideklarasikan pado tanggal 24 Februari 2013. Partai iko mampunyoi lagu bajudul mars perindo nan acok kito dangan jikok sadang manonton televisi. Urang nan manjabat sabagai katua harian nasional Partai Perindo saat iko adolah Muhammad Zainul Majdi.",expository
4757,den sadang mangendarai motor manuju perjalanan pulangnyo Andi indak sangajo  manemukan ado bus nan alah terguling di Jurang.  melihat itu Andi manjadi  gemetaran  karano panik melihat  tasabuik alah mangeluarkan asap nan sangek banyak.  karano indak ingin dijadikan sabagai saksi kecelakaan Andi pun melanjuikkan perjalanannyo dan mancoba bapikia bahwa akan ado urang nan melihat kajadian tasabuik dan manghubungi pihak kepolisian. Saat itu  raut wajah Andi pucat karano mambayangkan kecelakaan tasabuik tajadi di depan matonyo.  karano maraso khawatir dan penasaran jo kecelakaan tasabuik Andi mamutuskan untuak kambali ka TKP.  inyo melihat alah banyak urang nan barkumpul di tampek tasabuik dan banyak nan mananyakan tentang kronologis kecelakaan tasabuik.  karano inyo indak mau dijadikan saksi kecelakaan inyo pun hanyo bardiam diri dan indak mamberikan keterangan apapun.,descriptive
6781,"Desa adolah tampek nan akan dipiliah dek urang nan ingin manjalani kahidupan nan sehat dan jauah dari panyakik. Ado banyak hal nan mandukuang desa untuak manjadi piliahan tampek tingga bagi urang nan nio manjalani hiduik sehat dan jauah dari panyakik. Partamo, desa adolah tampek nan suasananyo masih asri. Suasana nan masih asri iko tantunyo manandokan bahwa udaro nan ado di desa masih sangaik barasiah. Udaro nan barasiah itu tantunyo dapek mambuek urang nan mahiruknyo manjadi sehat dan dapek mangurangi tajadinyo panyakik saluran parnapasan. Salain udaro nan masih barasiah, bahan-bahan makanan nan ado di desa pun candaruang labiah segar sahinggo masih sangaik layak untuak dikonsumsi.",argumentative
302,"JD.ID marupokan salah satu layanan balanjo daring atau online nan alah terkenal di masyarakat Indonesia. JD.ID ko salah satu layanan balanjo online nan tagadang dan terkenal di Indonesia nan manjua produk-produk sarupo elektronik, fashion, perlengkapan rumah tangga, dan lain-lain dan menjamin keaslian dari produknyo. Iklan dan promo JD.ID ko tamasuak nan rancak. Iklannyo pun alah masuak TV. Antah apo nan tajadi JD.ID ko maambiak langkah untuak mamPHK karyawannyo. Manuruik Jenie Simon (Director of General MAnagement JD.ID ) langkah ko dilakukan sabagai salah satu improvisasi perusahaan untuak dapek taruih baadaptasi dengan tren industri di Indonesia. Sadiah bana mandanga kaba PHK PHK ko. Tapi ba alah lai, sadonyo alah jadi keputusan perusahaan. Awak cuma bisa manarimo.",descriptive
732,Ambo paliang banci kalau ado anggota keluarga ambo nan disakiti. Kok manyakiti ambo ndak masalah karano ambo bisa mambaleh dengan tangan surang. Mako dari itu sia pun nan manyakik an keluarga ambo akan bahadapan jo ambo. Saroman si Rudi dan kedapatan sadang mamalak adiak ambo di masajik tampek kami mangaji. Apolai nampak dek ambo katiko si Rudi ko malapak kapalo adiak ambo. Langsuang ambobalari ka tampek adiak ambo saat itu dan langsuang manungok an kapalo nyo. Saat itu tu juo ambo agiah tau ka inyo kalau sempat manggaduah adiak ambo sakali lai tangan ambo ko ndak akan sagan-sagan malayang ka kapalonyo. Mode itu ambo sangaik malinduangi keluarga ambo.,descriptive
7550,"Manuruik KBBI budidaya adolah usaho nan bamanfaat dan mambarikan hasil, kagiatan budidaya tanaman jo bacocok tanam, mamaliharo atau mangambangbiakkan tanaman, manuruik Chairani Hanum budidaya tanaman adolah sasuato proses nan manghasilkan bahan pangan dan babagai produk agroindustri. Jarang urang nan tahu tantang banyaknyo kabaikan nan dapek diambiak dari bacocok tanam indak hanyo bisa manghilangkan kajanuahan namun dapek mambuek rumah manjadi asri, kaestetikan rumah batambah, mangurangi dampak global, mangasah kreativitas, mangasah kreativitas, maningkek an imun, (manjago kito jarang sakik). Manuruik dokter Debby Seriyanthi bacocok tanaman bisa publo maningkek an kualitas udaro sakitar manjadi labiah elok, mangatasi gangguan kacamehan, mambaka kalori karano energi nan dikaluan sabandiang jo baolahraga, mambantu lalok labiah pueh di malam harinyo karano bakaringek katiko mananam.",narrative
3746,"Sejak ditetapkannyo kalau Ujian Nasional ditiadokan, banyak yang maraso sanang. Kareno artinyo Ujian Nasional ko indak sebagai ketentuan urang lulus atau indak lulus nyo di sakolah. Bukannyo diilangan bana syaraik anak kelas 3 untuak manghadapi babarapo tantangan di sakolah. Cuman memang Ujian Nasional ko diganti jo Assasment Nasional yang bisa awak deskripsikan assasmen ko dirancang untuak manghasilkan informasi akurat untuak mampaelok an juo kuliatas balajar-mengajar, dan maningkek an hasil balajar murid. Bisa dikecek an mode itu lah assasmen nasional yang mangganti adonyo ujian nasional. Artinyo awak ketahui kalau assasmen ko diparaluan untuak maningkaik an mutu pendidikan. Dari babarapo kalabiahan tadi, jadi diubah lah UN ka AN.",descriptive
5115,"Akhir-akhir ko persediaan bahan bakar pertalite manjadi agak langka. Hal itu manbuek tajadinyo antrian yang cukuik panjang untuak mangantri pertalite tu. Biasonyo urang lah mulai mengantri dari malam hari, padahal pertalite baru datang pas subuah atau pagi hari. Pernah suatu waktu, ado urang yang salamak hati menyerobot antrian urang yang lah antri dari malam. Urang tu baru sampai tapi langsuang menyerobot antrean, padahal antrian di belakangnyo masih sangat panjang. Urang-urang ndak bisa tarimo dong pastinyo, akhirnyo si penyerobot antrian tadi menyulut emosi urang-urang yang lah paneh antre. Kemudian inyo diomeli dek banyak sopir yang lah antre dari tadi, dan akhirnyo inyo langsuang pai ndak jadi mangisis bensin.",narrative
1822,"Taman yang ancak awak kunjungi di daerah jakarta adolah Taman Tabebuya Manuruik ambo. Taman yang barado di jagakarsa ko merupakan taman yang barasiah dan ancak. Pemandangan disiko banyak dihiasi jo papohonan dan bunga-bunga yang mirip bantuak sadang lagi ado di puncak.  Baa ko ancak dan ambi rekomendasikan kalian kasiko, soalnyo disiko juo ado taman bamaim anak-anak jo kolam yang ancak, cocok bana kalau yang mambaok anak-anak. Disiko ndak paralu lo mambayia tiket masuak, cukuik bayia uang kebersihan se. Jadi yang nio wisata alam pai lah ka kapulauan saribu ko pasti sanang, ndak kan manyasa gai do. Anak- anak disiko apolai pasti sanang bamaim pasia dan lainnyo.",persuasive
3607,"LGBTQ+ adolah singkek an dari perilaku seksual yang manyimpang yaitu lesbian, gay, biseksual, transgender, transeksual, two-spirit, queer, intersex, asexsual, ally. Di negara tetangga acok bana awak mandanga laki-laki yang suko jo laki-laki dalam artian gay. Padohal manuruik ambo laki-laki yang tanyato gay kebanyakan urangnyo gagah, rancak, baotot. Tanyato katiko ambo tau kalau ado banyak gay di negara tetangga tu ambo maraso takicuah. Kareno apo nan ambo caliak indak sasuai ekspektasi, urang nan gagah pun inyo gay. Gay adolah hal yang lumrah bantuaknyo disitu dan indak dilarang. Negara awak Indonesia alah batua indak mambuliahan LGBT dan indak manarimo perilaku manyimpang ko.",argumentative
4712,"Di malam hari tibo-tibo ado chat masuk kapado Lisa di mano inyo ditunjukkan bahwa urang tasabuik mampunyoi foto-foto pribadi Lisa. Saat itu, Lisa manjadi sangek ketakutan karano inyo maraso di teror dek seseurang nan indak dikenalnyo. Lisa pun mambalas chat tasabuik dan manonyakan apa maksud dari pangirim. Di situ inyo mangatakan bahwa Lisa haruih mangirimkan sejumlah uang agar foto pribadinyo indak inyo sebar ka sosial media. Sisa nan saat itu maraso sangek dirugikan dan diancam dek seseurang mambuek inyo haruih bartindak matong dan indak ceroboh. Karano saat itu Lisa sadang barado di rumah kawannyo di mano Kakak dari kawannyo itu marupokan seurang polisi. Lisa pun  bartanyo solusi tahadok ancaman urang indak dikenal tasabuik dan kakak dari kawannyo manyarankan bahwa bisa sebaiknyo segera melapor ka polisi agar urang tasabuik dapek segera ditangkap  karano alah melanggar hak privasi.
",descriptive
3323,"Alah tabangun masajik sajak duo minggu yang lalu di Desa tampek tinggal Rima. Masajik itu dibangun bukan kareno bangunan baru bana. Awalnyo itu memang sabuah surau ketek nan dipakai dulu dek anak-anak daerah siko. Amak ambo mangecek itu alah ado dari zaman nenek inyo, cuman indak dikembangkan kareno biaya pambangunannyo. Surau ketek itu tampek urang zaman dulu mangaji di malam hari. Alun manjadi tampek sholat yang bisa dipakai dek sadoalah urang kini. Kalau kini alah manjadi fasilitas umum dek urang muslim dari warga siko dan urang lua desa. Siapo se kini bisa mamanfaaik an masajik untuak baribadah. Masajik ko dibangun dengan sajaroh nan tajadi pado masu dulu.",narrative
7006,"Pakambangan ponsel di dunia alah malewati babagi tahun mulai dari nan bantuak radio sampai ponsel nan dipagunoan di jam kini. Samakin ketek dan samakin tipih samakin rancak. Babagai macam merek ponsel balomba-lomba pulo mambuek fitur ponsel nan labiah unggul dan dicari banyak urang. Ponsel atau Handphone sabagai alat komunikasi nan labiah canggih tantunyo punyo sajarah na panjang. Urang dulu bakomunikasi jo caro labiah sederhana dan indak tangguang lamonyo, dulu mamakai surek, pager, sampai buruang marpati. Indak tabayang sabarpo lamo informasi harus sampai ka panarimonyo. Karano jaman samakin bakambang bararti samakin canggih pulo sado aspek teknologi nan dipakai dek manusia, salah satu contohny posen atau Handphone. ",descriptive
3534,"Urang dikantua ambo banyak yang mangecek an kalau karajo 5 hari tu taraso barek. Samo se bantuak ambo yang acok mangecek an ka keluargo satiok malam pulang dari karajo kalau rasonyo panek bana. Karajo 5 hari jo baban karajo yang barek tu rasonyo capek bana saminggu tu balalu. Alun sempat jo rasonyo istirahaik dari karajo lah datang se hari senin. Beban karajo yang banyak dan cukuik manyita tanago jo pikian tu mambuek panek. Kadang pulang karajo sampai ka rumah langsuang lalok se. Padohal nio juo di rumah duduak, basosialisasi jo urang sakitar dan ngobrol jo keluargo, dek kareno itu rasonyo kalau memang diterapkan 4 hari karajo salamo saminggu lamak juo.",narrative
1433,"Tumpukan sampah tu adolah sarang panyakik karano dari sarok nan banyak tu akan basarang nyamuak damam badarah. Kok lah kanai surang urang sakik damam badarah beko ado se lo kasus baru nan maikua. Padohal alah acok di himbau dek pemerintah untuak mambuang sarok di tampeknyo. Bahkan kini lah di sadioan lo tampek-tampek sampah di tampek umum saroman di pinggia-pinggia trotoar pajalan kaki dan tampek umum lainnyo. Manuruik ambo, emang kesadaran masyarakaik Indonesia tu bana nan kurang terhadap kebersihan ko. Selain itu, peraturan dari pemerintah untuak diberlakukan dando ndak lo jalan sahinggo ndak ado efek jera bagi masyarakaik nan ndak mambuang sarok di tampeknyo. ",argumentative
2450,"Takajuik dan berang bana ambo karena anak surang manokok ambo walaupun indak sakik bana. Awalnyo ambo mamberangan inyo karena inyo bacakak jo kawan nyo. Kecek amak kawan yang bacakak jo inyo, anak ambo ko yang salah. Sampai dirumah ambo berangan anak ambo ko, mangaku lah lai manga tadi sampai bacakak jo inyo. anak ambo ko alah mangecek inyo indak salah, mungkin refleks se inyo manokok kapalo ambo karena ditanyoan taruih. Tanyato kecek kawan nyo yang mancaliak urang tu bacakak, anak ambo indak salah. Jadi, minta maaf lah ambo ka inyo, siap tu ambo danga carito dari inyo, ambo ajaan jo inyo untuak tegas dan jan mambaleh. Untuang se inyo nio mandanga, wajar juo inyo kesal jo ambo tapi alah terlanjur berang di tokok.",expository
6553,"Damam pangguang bisa dialami dek siapo, tamasuak para artis nan bahkan lah acok tampil di pangguang. Ado banyak artis nan pernah mangalami damam pangguang. Di antaronyo bahkan marupokan artis internasional. Artis partamo nan pernah mangalami damam pangguang adolah panyanyi asal Indonesia, yaitu Cakra Khan. Cakra Khan mangaku mangalami damam pangguang katiko inyo harus baliak manyanyi di pangguang offline. Hal iko disababkan karano salamo pandemi Cakra Khan indak pernah mandapekkan job manyanyi di pangguang offline. Kamudian artis kaduo nan pernah mangalami damam pangguang adolah panyanyi internasional nan sangaik terkenal, yaitu katy Perry. Panyanyi dan panulis lagu asal Amerika iko mangalami damam pangguang di awal karirnyo sabagai panyanyi. Artis terakhir nan pernah mangalami damam pangguang adolah idol asal Korea, yaitu Lee Hi. Lee Hi mangaku acok mangalami raso cameh tiok kali maikuti audisi.",expository
2920,"Jasa desain grafis tadi sabalumnyo alah ambo kecek an bisa juo dikecek an sabagai usaho nan dilakuan jo sasaorang dan tamasuak ka dalam wirausaho dalam bidang jasa. Desain grafis ko tamasuak usaho yang fleksibel dalam artian bisa jadi sampingan atau manjadi usaho utamo. Banyak urang nan manggeluti usaho ko kareno punyo prospek jangka panjang. Langkah untuak yang nio mamulai jaso ko patamo pahami jenis jasa desain grafis, kaduo tantukan bantuak dan sasaran bisnis, katigo tantukan modal yang akan kamu gunoan, siap tu persiapkan juo alaik nan diparaluan. Awak harus juo mampromosikan usaho yang awak bukak ko, kini banyak juo urang nan paralu jasa desain grafis.",expository
1189,"Kalau bajalan di daerah Sitinjau Lauik pasti ambo selalu mahindari barado di sakitar truk-truk gadang. Alasannyo adolah karano ambo takuik bana kalau sakironyo truk tu mangalami rem blong katiko akan mananjak di pandakian ataupun turun di panurunan. Soalnyo ambo pernah mancaliak di muko mato kapalo ambo bana sabuah truk mangalami rem blong katiko barado di panurunan Sitinjau Lauik. Saat itu, nampak bana truk ko hilang kandali. Untuang ndak ado kendaraan di muko truk saat itu. Untuang lo supir truk ma arahan kendaraannyo ka arah tabiang. Kok ndak pasti truk tu pasti lah masuak ka dalam jurang. Baruntuang dalam kejadian tu ndak ado korban jiwa. ",narrative
6731,Semarang adolah kota nan marupokan ibukota dari Provinsi Jawa Tangah. Sajarah Kota Semarang barawal pado abad ka 8 Masehi. Dulunyo Semarang marupokan kota pasisia nan banamo Pragota. Pragota masuak ka dalam bagian dari karajaan Mataram Kuno. Pado Maso itu daerah iko marupokan palabuahan nan di mukonyo tadapek gugusan pulau-pulau ketek. Gugusan-gugusan tersebut kamudian manyatu mambantuak daratan karano adonyo endapan nan masih tajadi hinggo kini. Kota iko disahkan sabagai Semarang satingkek jo kabupaten pado tanggal 2 Mei 1547. Kamudian pado tahun 1906 malalui stanblat nomor 120 tahun 1906 dibantuaklah pamarintahan kota gadang nan dikapaloi dek saurang walikota sistem pamarintahan itu kamudian dipacik dek urang-urang Balando sampai akhianyo datang kaduduakan Japang. ,expository
2297,"Tokoh adaik bafungsi juo untuak manjadi pamimpin dalam suatu upacaro atau kegiatan adaik. Bantuak upacara di bali yang banyak macam adaik nyo dan malakukan berbagai macam upacaro. Tokoh adaik ko beko yang mamimpin bajalanyo dan terlaksanakan nyo upacaro tasabuik. Gambaran dari tokoh adaik ko adolah urang yang mamiliki wibawa, urang yang bapangaruh terhadok suatu daerah inyo, dan mamimpin upacaro adaik dalam suatu wilayah. Dalam pelaksanaan acaro ritual contohnyo, upacaro tu dipimpin jo ketuo adaik di suatu daerah. Biasonyo tokoh adaik yang labiah tuo dan banyak pangalaman labiah cadiak dan gigiah dalam mamutuskan masalah. Urang nan biso msnyalasaian masalah dalam suatu daerah.",descriptive
3969,"Banyak urang nan mangacekan untuak indak manyimpan makanan angek di plastik. Rumor iko sabananyo memang dapek disatujuan karano dalam mangkok atau alat makan nan babahan plastik atau melamin dapek babahayo untuak kesehatan. Plastik mangandung komponen-komponen bahayo takah bisphenol, phthalate. Makanan angek nan disimpan dalam wadah plastik untuak jangko nan lamo dapek mambuek kerusakan pado ginjal. Salain mengakibekan ka ginjal, makanan angek nan disimpan dalam melanin atau plastik dapek tabantuaknyo batu pado saluran kemih. Jadi, untuak menghindari panyakik nan dapek ditimbuakan dek plastik jo melanin iko marilah untuak baralih ka bahan kaco atau beling. Tapi kini alah banyak muncul produk nan babantuak bahan plastik tapi aman untuak digunoan manyimpan makanan angek. ",persuasive
2411,"Tanpa disangajo Cici manamukan tas barisi laptop jo Hp, ditampek inyo sadang duduak. Takajuik cici wakatu mancaliak isi didalam tas tu, sadang urang indak ado didakek inyo. Alah bantuak manamukan harta karun se, ditampek sepi manamukan barang-barang yang maha mode ko. Untuang se cici indak galok mato, inyo malakukan hal yang paralu dilakukan katiko manamukan barang yang bukan barang awak. Patamo iyo caliak dulu apokah ado identitas pamiliak nyo, caliak jo apo se isi didalamnyo, dan kalau indak ado agiah se ka tampek yang berwenang. Soalnyo awak indak tau itu punyo sia, jadi awak harus tau caro malatak an nyo kama ",expository
1264,Manuruik ambo kalau kalian punyo postingan lamo ndak paralu kalian hapuih. Heran samo urang nan maapuih-apuih postingan lamo nyo di facebook dengan alasan malu karano alay bana. Padohal sabananyo postingan lamo tu bukan alay atau ndak nyo nan manjadi masalah. Momen dan kenangan di satiok postingan tu nan ndak buliah di hilangkan. Kalau ambo yo ndak pernah ma apuih-apuih tu do. Ciek pun ndak ado postingan nan pernah ambo hapuih. Tasarah lah urang ka mangecek apo ambo ndak danga an bana soalnyo nan tau jo momen tu ambo nyo. Ciek lai apo pun nan ado di akun facebook awak tu yo hak awak. Kok awak ndak nio mahapuih ndak ado surang pun urang nan bisa mangarehan.,argumentative
4999,"Hari Kamis marupokan hari di ma siswa mamakai baju batik sabagai seragam sakolanyo. Namun karano  talambek jago mambuek Lisa taburu-buru mamakai baju pramuka. Saat itu inyo indak manyadari bahwa hari iko marupokan hari Kamis. Nan Lisa tahu saat itu adolah hari Rabu sahinggo inyo haruih mamakai baju pramuka. Sesampai di sakola barulah inyo manyadari saat iko inyo salah mamakai seragam sakola. Satalah diingat kambali barulah Lisa sadar bahwa hari iko adolah hari Kamis. Namun karano alah talambek bisa tetap melanjutkan perjalanannyo ka sakola dan urang-urang nan mancaliak Lisa saat itu mamakai baju pramuka manjadi heran. Lisa nan manyadari tatapan urang-urang di sekitarnyo mambuek Lisa sangek malu sahinggo inyo manutupi wajahnyo jo tas dan jo taburu-buru masuak ka dalam kelas. Karano inyo pernah maninggalkan cardigan di laci mejanyo inyo pun mamakai cardigan tasabuik untuak manutupi baju Pramuka nan sadang inyo pakai. 
",descriptive
4942,"Dampak nan dihasilkan karano manumpuk sarok atau mambuang sarok sambarangan sangek banyak elok itu di bidang kesehatan maupun kebersihan. alah manjadi sabuah keprihatinan katiko ado tampek sarok nan barserakan apolai jika ado sasaurang nan mambuang sarok sacaro sambarangan ka sungai sahinggo mampersulit petugas kebersihan untuak mangelola sarok tasabuik.  barbagai panyakik nan bisa ditimbulkan oleh sarok nan alah manumpuk iko jugo dapek merugikan masyarakat sakitar. dampak nan ditimbulkan karano manumpuk sampai iko takah adanyo bau nan indak sadap, manghambat saluran air, sarato mancemari lingkungan. salain itu jugo di bidang kesehatan jo adanyo peningkatan bakteri dan virus nan dapek manular ka masyarakat dan manurunkan kualitas kesehatan di masyarakat tasabuik. mako dari itu marilah kito salalu manjago kebersihan  jo mambuang sarok ka tampek nan sabenarnyo.
",persuasive
7185,"Dalam arti singkeknyo, Facebook marupokan layanan jajaring sosial media nan mamungkinkan pangguno untuak saliang tahubuang jo pangguno lainnyo di saluruah dunia. Pado awalnyo, Facebook lahia dari Facemash kamudian barubah manjadi TheFacebook.com . Kamudian pado tahun 2005, Thefacebook.com barubah manjadi Facebook dengan manghilangkan kato ""The"". Definisi kato ""Facebook"" nan tadiri dari duo frasa bahaso Inggris yakni ""Face"" jo ""Book"". Face mampunyoi arti muko sadangkan book mampunyoi arti buku. Frasa ""Buku Muka"" dalam bahasa Indonesia mungkin nampak aneh, namun ikolah nan mnajadikan Facebook dengan funsgi dasarnyo sabagai media sosial nan manampilkan saluruah infromasi pangguno. Malalui Facebook, pangguno dapek saliang bainteraksi jo pangguno lain bantuak mambuek status, mambagikan foto jo video, manambhakan kawan, mambuek halaman pribadi (fanspage), mambuek grup/komunitas sampai bakirim pasan malalui fitur massager.",descriptive
7838,"salmon atau salemm adalah jenis lauak dari famili  salmonidae. lauak lain nan barado dalam satu famili jo salmon adolah trout. pabedaan kaduo jenis lauak ko antaro lain: salmon bamigrasi, sadangkan trout iduik manetap. salmon hiduik di samudera atlantik dan samudra pasifik. sacaro umum salmon adolah spesies anadromous, yaitu spesies nan bamigrasi untuak bakambang biak. salmon lahia di paraiaran aia tawa, bamigrasi ka lauik, lalu baliak ka aia tawa untuak bareproduksi. ado kaparcayoan bahwa salmon salalu baliak ka tampek inyo dilahiaan untuak bakambang biak. penelitian manunjuakan demikian, tetapi baa hal itu tajadi dan baa salmon dapek manyimpan memori tasabuik masih marupokan misteri.",narrative
4973,"Andi marupokan murid nan biasa tidur di  kelas karano inyo indak manyukai belajar salain mato pelajaran olahraga. Saat itu pelajaran IPS barlangsung dan gurunyo mamberikan pertanyaan langsung nan haruih langsung dijawab dek siswa. Namun karano Andi saat itu sadang tertidur inyo indak begitu manyimak Apa nan  diterangkan dek gurunyo. Andi nan masih manelungkupkan wajahnyo ka meja itu  tibo-tibo namanyo dipanggil dan langsung di agiah pertanyaan. Karano saat itu Andi baru bangun tidur dan  masih belum bisa barkonsentrasi inyo hanyo manjawab seadanyo  di mano pertanyaan nan di agiahkan  yaitu pertanyaan essay bukan pilihan ganda. Namun Andi manjawab pertanyaan itu takah pilihan ganda. Mandanga jawaban Andi semua murid nan ado langsung galak karano jawabannyo nan indak nyambung jo pertanyaan. Mancaliak ado nan salah jo jawabannyo Andi langsung  manyembunyikan wajahnyo jo buku lalu maminta guru tasabuik mangulangi pertanyaan. 

",narrative
8499,"Keluarga Niko jauah dari kato sempurna, secara finansial keluarga inyo biaso-biaso se. Tapi ama jo apak Niko suko batangka di muko nyo hampia satiok hari. Sampai akhirnyo ama Niko ndak tahan dan kabur dari rumah. Apak Niko pun mamiliah untuak pai dari rumah dan macari bini baru. Kini Niko surang se tingga di rumah. Niko nan tapukua dek ditingga kaduo urang tuonyo, maraso ndak berdaya untuak manguruih rumah ko surang. Rumah nan gadang ko dulunyo barasiah dan rapih kini mulai kumuah dan badabu. Sarok batebaran dima-dima dan mulai babaun. Halaman rumah Niko pun ndak tarawaik banyak rumpuik nan tumbuah. Niko hanyo mamikiaan baa nyo akan manaruihan iduik.",descriptive
7382,"Waktu itu salah satu mato kuliah ado tugas kalompok dan harus malakukan presentasi di muko kelas. Kebetulan waktu itu adolah kelas gadang nan mano 3 jurusan dalam satu kelas. Awalnyo bukan ambo nan harus mampresentasikan tapi karano kawan ambo sakik tapaso ambo nan manggantikan untuak presntasi di muko kelas. Satu ruangan kelas gadang dan ambo harus presentasi mau indak mau. Di awal presentasi masih aman karano materi presentasi pun alah ado di lua kapalo, tapi katiko di pertengahan presentasi ado satu kato bahaso Indoensia nan ambo sabuik an manggunoan logat Sijunjuang sakatiko kelas tu tagalak ka ambo karano bunyinyo nan unik. Sakatiko ambo langsuang grogi dan malanjuk an dengan tempo nan capek dek sakiang malunyo. ",narrative
5411,"Mangandarai sapeda gunuang babeda jo mangandarai sapeda normal dalam babagai caro, sarupo seni bela diri, gaya babeda mamiliki teknik nan samo tetapi babarapo hal harus dilakukan sacaro babeda untuak mamastikan bahwa mereka mambantu kamu dengan bayiak. Jadi, maskipun kamu mungkin bisa mangandarai sapeda, ado katarampilan nan harus kamu ubah katiko kamu mangonversi manjadi sapeda gunuang. Maskipun memang sapeda gunuang masih lah manggunokan sapeda namun pantiang untuak dikatahui duo olahraga ko jauah babeda, apo lai dari sagi resiko nan harus dihadapi. Butuah mentalitas nan tinggi dan pamahaman nan rancak guno mangurangi resiko nan ado. Namun katiko alah tabiaso dan paham akan baraso enjoy dan mudah.",argumentative
1243,"Kini ko banyak toko baju nan alah tumbang. Baiak toko baju nan ado di mall atau pun di pasa. Apo lai samanjak urang corona ko. Banyak nan mangecek omset per hari nyo jadi turun drastis. Ndak jauah-jauah do. Tante ambo nan dulunyo punyo toko baju 5 cabang kini tingga ciek toko nyo lai nyo. Manuruik ambo, iko tajadi bukan hanyo karano daya bali urang nan samakin randah, tapi ado faktor lain, yaitu urang alah banyak nan baralih ka padagang online. Selain haragonyo labiah murah, urang ndak paralu kalua rumah untuak mambalinyo. Barang nan dibali langsuang di anta an ka muko rumah. ",argumentative
4457,"Selingkuh adolah perbuatan nan sangek jahek dalam manghancuaan sabuah hubungan. Perselingkuhan nan dilakukan akan manyakiti pihak lain. Dalam hubungan suami istri perselingkuhan nan dikarajoan samo salah satu pasangan indak hanyo akan manyakikan hati pasangannyo tetapi jugo keluarganyo. Karano dalam sabuah hubungan pernikahan indak hanyo manyatuan antaro duo urang tetapi duo keluargo. Jadi, katiko pernikahan hancua mako hubungan kaduo keluarga pun ikuik hancua. Banyak dampak lain nan tajadi katiko ado perkhianatan dalam sebuah keluarga. Dan kalaupun maraso jenuh samo hubungan mako cubolah untuak mancari jalan kalua agar dapek mamperbaiki hubungan itu baliak. Mako dari itu, marilah salalu manjago sabuah hubungan agar tetap harmonis sahinggo papacahan pun indak tajadi. ",persuasive
6981,"Di sekolah kalau bapikia kalau baprestasi hanyo dicaliak dari nilai atau standar akademik, pemikian tu salah gadang. Siswa bisa dapek prestasi ekskul nan disadion di satiok sakolah. Ekskul sakolah maskipun indak masuka ka nilai rapor, tapi kalu ditakuni bisa manjadi nilai tambah kalau ditakuni dan mangikuik an lomba setara dari antar sekolah sampai tingkek nasional. Banyak nan bapikia kalau ekskul indak ado gunonyo untuak siswa, labiah rancak baraja nan elok-elokdan mandapek an juara. Padahal ekskul sakolah punyo banyak manfaat untuak siswa di sakolah. Pertandingan olahraga contohnyo, bisanyo akan diambil dari siswa nan mangikuik an ekskul olahraga nan ditunjuak. Jikok manang pertandingan, bisa manjadi nilai tambah untuak malanjuik an ka sakolah labiah tinggi karano ado prestasi selain di bidang akademik.",descriptive
3393,"Ambo punyo carito lawak juo lah saketek pas pamilihan umum didaerah ambo. Panyoblosan pamiliahan umum tu kan alah sajak pagi dibukak sampai ka azan dzuhur. Nenek ambo ko nyo masih bisa nyoblos, kareno disuruh juo dek parangkek desa ambo supayo sadoalah urang nan punyo ktp ikuik manyoblos. Nenek ambo ko nyo indak mangarati caro nyoblos, mungkin dek kareno alah tuo juo jadi adolah lupo-luponyo. Kareno itu ambo mairiangan nenek ambo sampai ka kotak, ambo juo yang maagiah tau beko cucuk urang yang no nyo iko kecek ambo. Ambo ko alah mangecek palan nan nenek ambo gadang nah suaronyo jadi urang tu mancaliak kalau ambo na maajaan.",narrative
3479,"Olahraga kalau dek ambo memang manjadi caro nan paliang ampuh untuak mailangan stres. Kalau ambo maraso alah panuah bana utak ko dan maraso stres. Ambo langsuang olahraga yoga, biasonyo ambo olahraga banyak macam cuman kalau katiko stres memang acok ka yoga. Yoga marupokan olahraga yang ampuh untuak awak nan sadang stres kareno bisa mailangan stres. Caro yoga supayo bisa mailangan stres sebagai barikuik, patamo fokuskan diri, kaduo tanangan pikiran, katigo lakuan sacaro batua gerakannyo, malakuan panapasan dalam dan relaksasi. Kareno dengan awak malakuan yoga jo caro barikuik bisa mambuek awak mangurangi katagangan fisik yang timbua akibaik stres nan awak alami.",expository
5207,"Planet marupokan benda-benda langit yang indak mampunyoi cahayo sendiri yang beredar serta gerakannyo mambantuak garis elips dan beredar mengelilingi matohari. Planet-planet mangalilingi matohari dalam orbit yang babeda. Planet-planet yang ado di tata surya dapek diklasifikasikan berdasarkan babarpo kriteria, yaitu berdasarkan massanyo dan berdasarkan jaraknyo ke matohari. Berdasarkan massanyo, planet dikalompokkan manjadi duo macam, yaitu planet bermassa gadang (superrior planet) tadiri dari Jupiter, Saturnus, Uranus, dan Neptunus. Planet bermassa ketek (inferior planet) terdiri dari Merkurius, Venus, Bumi, dan Mars. Berdasarkan jaraknyo ke matohari, planet dapek dibedakan atas duo macacm planet, yaitu planet dalam dan planet luar. Hal itu dicaliak dari sabarapo jauah jaraknyo dari matohari.",descriptive
6142,"Majelis Ulama Indonesia alah mangalua’an fatwa tantang LGBT ko pado tanggal 31 Desember 2014. Komisi Fatwa jo saluruah anggotanyo yang kurang lebiah 50 ulama dari babagai ormas Islam bakumpua dan manyapakati fatwa tantang homoseksualitas, sodomi, dan pancabulan, yang mancantumkan babarapo katantuan barikui. Patamo, hubungan seksual hanyo dibuliahan untuak suami istri. Kaduo, orientasi seksual tahadok sasamo jenis atau homoseksual adolah indak fitrah tatapi kalainan yang harus disambuah’an. Katiga, palampiasan hasrat seksual kapado sasamo jenis hukumnyo haram. Kaampek, malakukan sodomi hukumnyo haram dan marupokan pabuatan maksiat yang mandatangkan doso gadang dan palakunyo dikanai’an had untuak zina. Kalimo, palampiasan hasrat seksual jo sasamo jenis salain dengan caro sodomi hukumnyo haram dan palakunyo dikanai’an hukuman takzir.",expository
3984,"Mamakan olahan dari pensi dapek manjadi salah satu pilihan nan dapek digunoan untuak mangganti dagiang jawi atau daging lain. Makanan olahan pensi ko tadapek 45 persen labiah protein nan takanduangnyo bahkan labiah dari protein nan ado didalam dagiang jawi. Mayarakat Sumatera Barat nan tingga didaerah sekitar danau nan mampunyoi pensi ko biaso mangolahnyo manjadi gulai,sup. Tapi pensi ko sabananyo dapek diolah majadi makanan lain tagantuang caro pengolahannyo. Makanan olahan pensi iko mambuek banyak dampak positif untuak kesehatan karano randahnyo lemak jenuh dan garam serta rendahnyo kolesterol. Makanan ekonomis dan mangutamokan kandungan gizi nan takanduang sahinggo mambaok banyak manfaat iko manjadi favorit banyak urang. ",argumentative
8080,"Satalah kurang labiah 2 tahun harus bapisah jo bioskop karano COVID-19, kini akhirnyo masyarakaik bisa mulai baliak ka bioskop untuak manonton film-film tabaru nan ka tayang. Untuak mahindari karamaian demi mamatuahi protokol kasehatan nan masih balaku, banyak urang nan baraliah\ mamasan tiket sacaro online. Salain mahemaik wakatu, mamasan tiket online juo labiah praktis. Salah satu aplikasi nan bisa digunoan untuak mamasan tiket online adolah Tix ID. Caronyo cukuik mudah, partamo jiko alah mampunyoi akun, wak bisa langsuang log in ka aplikasi jo mamasuak nomor hp dan password nan alah tadaftar. Kaduo, piliah lokasi teater sasuai kota tampek manonton. Katigo, klik film nan akan ditonton. Kaampek, tantuan tanggal tayang, tipe teater, dan jam tayang. Jiko alah dipastian batua, klik 'Bali Tiket' di bagian bawah. Salanjuiknyo, piliah kursi sasuai kainginan. Taakhia, pastian informasi pamasanan tiket alah batua. Jiko alah, klik 'Bayia Kini' wak ka dimintak mamasuakan PIN Dana untuak verifikasi. Jiko pambayian alah takonfirmasi, tiket akan langsuang masuak ka bagian pamasanan di aplikasi Tix ID wak.",expository
7498,"Pado partangahan 1997, Indonesia diserang krisis kauangan dan ekonomi Asia disertai kamarau taburuak dalam 50 tahun tarakhir dan harago minyak, gas, dan komoditas lainnyo samakin jatuah. Rupiah jatuah, inflansi maningkek tajam, dan papindahan modal dipacapek. Para demonstran, nan mulonyo dipimpin para mahasiswa, maminta pangunduran diri Soeharto. Di tanagah gajolak kamarahan massa nan malueh, Soeharto mangunduakan diri pado 21 Mei 1998, tigo bulan satalah MPR malantiknyo untuak maso bakti katujuah. Soeharto kamudian mamailiah sang wakil presiden B. J. Habibie untuak manjadi presiden katigo Indonesia. Mundurnyo Soeharto dari jabatannyo pado tahun 1998 dapek dikatokan sabagai tando akhirnto Orde Baru, untuak kamudian digantikan ""Era Reformasi"". Masih ado tokoh pantiang pado maso Orde Baru di jajaran pamarintahan pado maso Reformasi ko acok mambuek babarapo urang mangatokan Orde baru masih alun barakhir. Oleh karano itu Era Reformasi atau Orde Reformasi acok disabuik sabagai ""Era Pasca Orde Baru"".",persuasive
5776,"Arthropoda adolah binatang yang kakinyo babuku-buku atau barueh-rueh. Panilitian mancari tau sabara banyak binatang arthropoda (bak sarangga, laba-laba) atau binatang ndak batulang belakang, yang babagi tampek tingga dirumah wak. Urang tu malakuan sampling di radius 48 kilometer di Raleigh, nort Carolina. Urang tu mangumpulan sadonyo arthropoda hiduik jo mati. Babakal senter jo alat bantu lainyo, urang tu baburu saranggo di langik-langik, ruang bawah tanah, kamar mandi, dapua, kamar tidua, dan tampek-tampek yang biasonyo pamiliak rumah tampekan. Hasilnyo, urang tu manamuan rato-rato ado 100 spesies yang mawakilan 62 familia dalam arthropoda, di tiok rumah. Kabanyakan spesies iko tu adolah langau, kumbang, labah, laba-laba, dan samuik.",persuasive
637,Bisuak adolah hari ulang tahun pacar ambo. Jadi ambo baniek untuak ma prank inyo. Caritonyo tu sacaro tibo-tibo ambo nio mintak putuih dengan alasan mama jo papa ndak suko jo hubuangan kami. Rencananyo setelah ambo minta putuih barulah bisuaknyo ambo jo kawan-kawan pai ka rumah nyo untuak mambaok an kue dan kado ulang tahun. Waktu awal-awal rencana bajalan dengan lancar. Dari pasan singkek nan nyo kirim nampak bana kasadiahannyo. Tapi pas ambo datang ka rumahnyo jo kawan-kawan untuak maagiahnyo kejutan ruponyo pacar ambo ko masuak rumah sakik. Kecek dokter karano pikirannyo asam lambuangnyo naiak dan harus mandapek an perawatan intensif. Waktu itu ambo langsuang manyasa. Pelajaran bagi awak sadonyo ndak usah melakukan hal bodoh saroman ambo ko. Keliatannyo spele tapi akibaiknyo bisa jadi gadang.,persuasive
4468,"Manuruik studi nan diungkapkan dalam jurnal Public Health dari Annual Review (2006) tekanan dapek mampangaruhi kemarahan, tindakan agresi, dan mood negatif. Kemacetan pun dapek mampangaruhi emosi sasurang. Penyebabnyo kabanyakan adolah raso panek, bising, litak sahinggo katiko ado kemacetan mood negatif pun dapek muncul. Latar belakang tajadi stress katiko ado kemacetan pun indak dapek diabaikan bagitu sajo. Riwayat panyakik pun harus diparhatian, karano jan sampai gara-gara macet panyakik jantuang dapek tajangkik. Banyak hal nan dapek dilakukan katiko macet salain berang-berang yaitu manyikapinyo dengan caro nan positif caronyo manganggap kalau kemacetan bukan bencano tapi waktu nan diagiahkan untuak basantai sajanak dan mandangaan musik atau podcast favorit. Dengan bagitu kemacetan bukan alasan manjadi awak berang.",argumentative
4020,"Delman marupakan alek transportasi nan biaso urang dulu pakai. Pamanfaatan kudo jo delman iko manjadi alat transportasi dek urang dulu yaitu untuak perjalanan jauah sahinggo pamilihan kudo sabagai mediannyo karano kudo mampunyoi fisik nan kuek. Delman dulu pernah digunoan untuak alek transportasi antar kota sabalum adonyo kereta atau mobil. Perubahan fungsi nampak dari zaman pemerintahan Hindia-Belanda. Sairing jo perkembangan zaman kini panggunoan delman biasonyo banyak untuak di tampek wisata. Hal iko digunoan sabagai panarik minat masyarakat mancubo manaiki alek transportasi jaman dulu sahinggo dapek bernostalgia atau mancubo hal baru. Sahinggo, usaha panyewaan kudo sabagai alat transportasi dapek dengan mudah dicari. ",argumentative
3551,"Parubahan Ujian Nasional ka Asesmen Nasional marupokan upayo untuak mampaelok an kualitas pendidikan. Dengan adonyo parubahan yang alah disahkan ko tantu awak harus manarimo kakurangan jo kalabiahannyo. Asesmen nasional untuak manghasilkan informasi akurat untuak memperbaiki kualitas baraja mangaja. Awak manyelesaian asesmen dek guru ko juo  harus sabana mangarajoan dengan kemampuan surang, kareno iko dilakuan memang untuak mancaliak komptensi awak bukan dari hal pengetahuan se. Dari perilaku, awak, sikap awak sampai ka minat jo bakat. Oleh kareno itu salasaian asemen nasional ko dengan sajujua jujuanyo, indak ado kato mancontek lai. Ingek dih, jan sampai mancontek dan salasain dengan kemampuan awak surang.",persuasive
856,"Di saat kalian akan batandiang olahraga ado beberapa hal nan harus kalian lakukan di saat minik-minik akhir manjalang ka batandiang. Kurang labiah ado 4 hal yaitu nan pertamo, kalian harus melakukan Teknik Stretching. Teknik ko adolah prose maragangkan otot tubuah sabalum, katiko, dan sasudah baolahraga. Jiko kalian ndak melakukan iko mako di khawatirkan kalian mangalami naiak batih, kram otot, dan sejenisnyo. Nan kaduo, minum aia putiah sacaro perlahan sahinggo saat batandiang kalian ndak mangalami dehidrasi. Nan katigo, atur angok supayo kalian labiah rileks dan ndak grogi mahadok i pertandiangan. Nan terakhir, jan lupo untuak badoa supayo pertandiangan kalian dilancarkan dan di agiah hasil terbaik dek Tuhan.",expository
3813,"Istilah kloning kini indak mambahas tentang panggadaan hewan se, tapi panggandaan apo se. Bantuak wakatu itu ambo kan indak tau kalau aplikasi watsap bisa digandoan. Ambo tanyo jo kawan ambo baa caronyo, kok bisa mode tu. Keceknyo bisa pakai aplikasi, namo aplikasinyo dual space yang manjadi salah satu aplikasi clone elok yang bisa diunduh. Langsuang se lah ambo cuboan, kareno ambo nio mamakai duo nomor di watsap. Ciek nomor untuak pribadi jo ciek lai untuak jualan. Kecek kawan ambo pun indak watsap se tapi aplikasi iko dapek malakuan cloning aplikasi twiter, line, snapchat juo. Akhirnyo ambo bisa manggandoan watsap, kareno alah diajaan kawan ambo.",narrative
4013,"Permasalahan nan biaso urang hadapi katiko barencana untuak kalua kota atau negeri yaitu tampek manginap atau tampek istirahat. Ditakuikan katiko bakunjuang ka suatu tampek yaitu indak tasadionyo tampek penginapan. Kini, di zaman modern mambuek sasaurang dapek mudah untuak mancari informasi tentang panginapan tadakek dari tampek yang dikunjungi. Mamasan tikiet penginapan online contohnyo nan mamudahan untuak mamasan tampek istirahat. Ado babarapo caro untuak mamasan tiket penginap online yaitu malalui aplikasi khusus nan tasadio untuak mambali tiket hotel atau penginapan. Caro partamo yaitu manantuan daerah nan ka dikunjungi. Lalu, mancari tampek penginapan atau hotel tadakek dan sasuai jo keinginan pangunjuang. Jan lupo untuak mancaliak penilaian nan alah pernah pangunjuang lain agiah bia pangalaman nan didapek katiko bakunjuang indak sasuai jo ekspetasi. Salanjuiknyo mambuek reservasi dan mambaya jo metode pembayaran nan didisadioan. Siap tu awak indak paralu khawatir jo tampek manginap katiko balibur. ",expository
4758,"Katiko ado kecelakaan nan tajadi di depan mato kito hendaklah melaporkannyo kapado pihak barwajib  bia sagera diselidiki dan dievakuasi.  salain itu jugo indak ikut campua tahadok proses pemeriksaan sahinggo indak mamperumit pakerjaan polisi.  namun,  tindakan nan dapek dilakukan yaitu jo mamberikan kesaksian ateh apa nan dilihat sahinggo polisi dapek manyimpulkan tahadok kajadian kecelakaan tasabuik.  jika kito bukan marupokan korban maupun tersangka melainkan sabagai saksi kecelakaan kito haruih mamberikan pernyataan nan benar adanyo takah apa nan  dilihat. indak perlu takut manghadapi pertanyaan nan akan diberikan oleh pihak kepolisian karano dijadikan sabagai saksi ateh kecelakaan tasabuik.  mamberikan jawaban sasuai jo kronologis kecelakaan nan dilihat marupokan tindakan nan benar.",argumentative
102,"Liburan akhir tahun ko ambo jo kawan ambo nio pai ka gunung bromo, salamo ko mancaliak foto urang se tabayang baa indahnyo pemandangan disitu. Ado sepupu ambo nyo alah pernah ka gunung bromo, baa nyo bacarito se ambo lah indak tahan nio pai, untuangnyo sabanta lai. Jadi kecek pengalaman sepupu ambo Gunung Bromo punyo sunrise atau matahari terbit yang rancak bana, awak bisa mancaliak gunung tu bantuak mangaluan asap dari kejauhan dan matahari nyo bersinar terang yang perlahan nyo naiak ka langik. Dari ketinggian di 2.770 mdpl awak bisa lo menikmati rancaknyo hamparan lautan pasir. Mato awak akan dimanjaan jo pemandangan yang rancak dan pikiran awak sakatiko jadi tenang sambil mahirup udara segar. Adoloh bukit teletubbies disitu yang biasonyo dijadikan tampek lokasi urang bafoto.",descriptive
3194,"Ambo punyo kawan nan inyo tu santai bana. Saking dek santainyo inyo, pernah wakatu kami sadang makan siang. Makanan nan inyo bali tu, tajatuah tapi masiah diambiaknyo baliak. Keceknyo alun 5 minik, padohal itu alah kumuah dek ambo. Jajok bana ambo mancaliak makanan nan alah kumuah tu. Kalau kawan ambo ko di makan nyo se makanan yang alah tajatuah tu. Memang lamak makanan yang tajatuah tu, sayang juo kalau indak di makan kareno baru dibali. Cuman kalau alah kumuah mode tu jajok bana ambo makan nan alah kumuah. Bayangan se lah alah takanai jo kaki bakeh urang, kan jalan tu bakeh urang jalan. Walaupun di buang nan kanai kumuah, masiah jo tetap kumuah dek ambo.",narrative
6810,"Ado sabuah kisah dari Arab Saudi nan sangaik manarik untuak diikuti. Kisah itu adolah kisah dari saurang ulama gadang nan terkenal alim , tapi pado akhir hayatnyo justru manjadi saurang ateis. Ulama itu banamo Abdullah Al-Qasemi saurang panulih dan intelektual Arab Saudi abad ka 20. Sabagai saurang panulih, Abdullah Al-Qasemi acok mambuek buku kontroversial nan manyingguang para ulama nan ado di Al-Azhar. Hal iko kamudian mambuek inyo diusia dari universitas tersebut. Satalah kajadian itulah Abdullah mangubah caro pandangnyo. Caro pandang barunyo iko bahkan sampai mambuek inyo dicap sabagai saurang ateis. Hal iko disababkan karano Abdullah saat itu mangadopsi ideologi dan pamikiran nan bebas.",narrative
7791,"Jamu marupokan minuman nan disukoi rakyat indonesia di sadoalah kalangan. Manuruik riset tumbuahan dan jamu (Ristoja) yang dilaksanakan dek Balai Besar Penelitian dan Pengembangan Tanaman Obat dan Obat Tradisional, talah manghasilan database pengetahuan etnofarmakologi barupo  informasi ramuan ubek tradisional sabanyak 33.000 ramuan nan sacaro empiris tabukti mampu manjago kesehatan masyarakat nan tadiri dari 28.000 spesies tumbuahan ubek. Salain identifikasi tanaman ubek, Balai Besar Penelitian dan Pengembangan Tanaman Obat dan Obat Tradisionalalah manghasilan 12 formula jamu taruji klinis . Diantaronyo formula jamu untuak asam urek, tekanan darah tinggi , wasir, radang sendi, kolesterol tinggi, gangguan lambuang, batu saluran kajamban, kencing manis, panurunan barek badan, dan palancar ASI.",argumentative
4897,"Katiko barada di tampek tatantu  dima kito alah sasak untuak mangeluarkan kotoran dan saat itu indak mamiliki pilihan lain untuak mambuangnyo salain toilet nan cukuik kotor.  barikut tips nan dapek digunokan untuak mambuang air walaupun toilet tasabuik cukuik kotor.  partamo,  hindari untuak meletakkan barang baokan di baokh toilet namun jika ado gantungan mako gantung lah barang baokan tasabuik.  kaduo,  mangalasi  jo tisu nan alah dibaok pado dudukan toilet tasabuik sahinggo indak manyentuh langsuang. katigo, Siram terlabiah dahulu  toilet tasabuik.  kaampek,  satalah salesai digunokan mako siram kambali jo air nan cukuik banyak sahinggo dapek manghilangkan kotoran tasabuik dari pandangan.  kalimo, mancuci tangan jo barsih katiko salesai manggunokan toilet lalu mangeringkannyo jo tisu dan mamberikannyo hand sanitizer.
",expository
5535,"Kasus tabrak lari adolah tindak pidana kajahatan yang diatur dalam pasal 312 UU No. 22 tahun 2009 tantang Lalu lintas jo angkutan jalan. Palaku dapek diancam 3 tahun panjaro jo denda Rp 75 juta. Sajalan samo pakatoan budiyanto (Kasubdit Gakkum Ditlantas Polda Metro Jaya AKBP) “Tabrak lari itu adolah kasus pidana. Dalam undang-undang, masyrakat yang maliek harus andil mambarikan katarangan. Salain dari undang-undang, sacara agama, itu bagian dari ibadah karano bararti untuak korban tabrak lari. Tapi sangaik disayangkan, badasarkan data, masyarakat jo pamakai jalan yang barado dakat jo kasus tabrak lari tasabuik kurang responsif apobilo harus dijadian saksi, yang akan mambarikan katarangan pado panyidik. Padahal hal iko sangaik mambantu proses pangungkapan kasus tabrak lari.",persuasive
4307,"Malin Kundang nan tibo ka kampuang lamonyo dan basuo samo amaknyo. Namun, hal itu tanyato indak manghasilkan apo nan diharokan amak Malin Kundang. Anaknyo nan alah barubah kini indak mangakui kalau inyo adolah urang nan alah manggadangan Malin Kundang dari ketek sampai inyo gadang. Mancaliak Malin Kundang nan indak mangakuinyo, amaknyo badoa agar anaknyo diagiah kutukan manjadi batu. Kutukan iko sabagai hukuman ateh perbuatan durhakonyo. Carito iko diyakini masyarakat sabagai carito legenda. Ditapi pantai aia manis nan tadapek batu babantuak urang nan sadang talungkuik dengan pose takajuik dan mamohon ampun tasabuik banyak dijadian dek urang sabagai salah satu destinasi wisata.",descriptive
5661,"Manusia susah untuak lapeh dari listrik. Manusia kayak alah ketergantungan samo listrik. Hampia sado kabutuhan dan kegiatan manusia manggunokan listrik. Karano tingginyo kabutuhan listrik, manusia makin manggilo ma eksploitasi sumber energy, sampai lupo kalau sumber daya ado batasannyo. Karano dipakai tarui sumber daya tu akan habis dan ndak bisa dibuek ulang. Banyak dampak nan ditimbulkan kalau kito boros mamakai energy. Salah satu dampak untuak diri surang adolah tagihan listrik nan banyak. Jadi apo nan dilakuan manusia akan baliak ka diri manusia tu sendiri, kalau kito boros mamakai listrik yang akan susah kito karano harus mambayia tagihan nan labiah banyak, dan kalau sumer daya nyo habis kito akan kesusahan untuak mandapekan sumber energy lainnyo.",argumentative
2106,"Kalian pernah ndak si maraoan baa tingga surang, hiduik surang ko taraso bana sadiah nyo. Apolai kalau awak alah tabiaso rami, tibo-tibo tingga surang labiah taraso bana langangnyo. Baa yo rasonyo tu bisa ambo gambarkan bantuak sadang tingga di ruang nan kosong warno putiah dan basekat do, nio manga ss awak ndak tau. Baa lai alah nasib ambo mode ko ditingga urang nan ambo cinto, ambo dibaok pai jo suami ka rantau dan inyo karajo jauah di luar negeri. Amak jo apak ambo cinta patamo ambo ado di kampuang, nan suami ambo cinta kaduo sadang bakarajo labiah jauah lai. Ambo alun punyo anak jadi taraso bana surang-surang se.",descriptive
2651,"Awak kan alah samakin maju dan zaman pun alah samakin maju. Tantu perkembangan teknologi nyo juo samakin maju. Bantuak dulu kalau manonton kadang suaro tv indak jernih, gambarnyo juo buram dan siaran nan didapek saketek. Kalau kini awak alah ado yang namonyo tv digital. Jadi kalabiahannyo tu, kualitas siaran labiah ancak, banyak program, dapek mengkases internet dan dapek juo labiah tahan dari cuaco buruak. Oleh kareno itu kini memang alah dihinbau untuak mangganti ka siaran tv digital. Kareno memang banyak kalabiahannyo. oleh kareno itu baralih ka siaran tv digital. Banyak bana hal nan mambuek awak sanang juo sabananyo katiko manonton dengan kualitas yang ancak.",persuasive
2801," Wajar se awak maraso takuik katiko nio di operasi. Tapi saeloknyo awak indak maraso takuik dan cameh sacaro balabiah an. Katiko awak disuruah lalok di tampek lalok operasi, pasti langsuang maraso katakuik an. Raso takuik sabalum operasi memang wajar, tapi jiko indak dikandalikan akan badampak buruak juo untuak kasihaik an awak. Katakuik an yang balabiah akan mampangaruhi kondisi badan awak, bisa mual dan kanai an sarangan panik. Untuak itu dokter juo manyaranan malakuan pasiapan mental sabalum operasi. Untuak itu, marilah lakuan persiapan mental untuak manghilangkan raso takuik awak jo babarapo caro yang bisa kalian ikuik an. Ado yang mamparsiapkan mental jo caro mananangkan diri jo maubah pola pikia dan ado caro lainnyo.",persuasive
1184,"Manuruik pandapek ambo, katiko kalian maraso takuik di suatu tampek nan kalian anggap asiang mako hal nan pertamo nan harus kalian lakukan adolah  cari kawan baru untuak mampacapek kalian ba adaptasi jo lingkungan. Setelah kalian manamukannyo mako mulai lah batanyo-tanyo tentang apo nan ingin kalian ketahui tantang tampek asaing nan sadang kalian tempati kini. Apokah itu kebiasaan, budaya, dan tampek-tampek rancak nan biaso dikunjuangi dek urang-urang sinan. Samakin banyak kalian batanyo mako samakin banyak lo pengetahuan kalian tentang suatu tampek tu. Otomatis katiko kalian lah tau banyak akan mambuek tampek tu ndak taraso asiang bantuak pertamo kali kalian datang kasinan.",argumentative
1124,Baru-baru ko telah tajadi sabuah kecelakaan minibus yang maakibatkan banyaknyo korban jiwa. Ambo heran bana apo nan manjadi alasan urang takuik bahkan manolak manjadi saksi dalam kecelakaan. Kalau memang ndak basalah manga lo harus takuik. Kadang sugesti dek takuik baurusan jo polisi mambuek nyo cameh untuak dimintai keterangan dek polisi. Tapi sabagai warga negara nan elok seharusnyo katiko dimintai kesedia an untuak manjadi saksi manuruik pandapek ambo harus bisa awak panuahi. Apo lo salahnyo awak mambantu polisi untuak mampacapek proses hukum. Ndak ado bagai ruginyo untuak awak. Nan salah akan tetap salah dan nan batuah akan tetap batuah. Jadi jan takuik lo polisi ka salah tangkok.,argumentative
3499,"Gaya hiduik bisa barubah sairing bakembangnyo zaman. Bak itu juo kapado urang desa, kini awak mangecek an gaya hiduik urang desa di era modern. Banyak hal yang bisa manyebabkan parubahan gaya hiduik. Apolai kini alah ado peran sosial media di gadget nan awak pakai. Misal kini alah canggih bana teknologi, urang desa pun bisa tau sagalo hal nan elok malalui Hp. Misal inyo indak tau baa caro mamasang set top box. Mereka langsuang tau kareno mancaliak langkah nan ado di internet. Pas dicari langsuang kaluah langkahnyo. Patamo sambuang kabel antena ka STB, kaduo sambuang kabel RCA ka kabel STB, katigo nyalaan tv, siap tu ambiak remote dan pilih mode tv analog.",expository
566,"Talempong adolah salah satu alat musik tradisional dari suku Minang. Caro mamainkan talempong ko ado dengan Teknik Tradisional ado lo jo Teknik Modern. Kalau teknik tradisional talempong dimainkan dek 3 urang. Satiok pemain mamainkan 2 buah talempong nan dipacik jo tangan kiri. Caro mamaciknyo adolah nan diateh dijapik jo ibu jari dan talunjuak, sedangkan nan di bawah di japik jo jari tangah, kalingkiang, dan jari manih. Untuak tangan kanan bafungsi untuak mamacik dan manokok talempong. Kalau teknik modern, talempong dilatak an di ateh tampek talempong dengan bantuak mamanjang. Untuak mamainkannyo talempong langsuang di tokok se dari ateh tampeknyo dan hanyo mambutuahkan surang pamain.",expository
3111,"Maajaan anak-anak murid ambo tentang praktek mambuek awan dalam galeh. Bukan sekedar contoh se nan awak agiah. Kareno paralu juo awak maajaan mereka baa itu bisa tajadi. Kareno anak murid pasti batanyo-tanyo hal nan awak buek ko bisa manjadi seperti itu. Kalau indak awak agiah tau, inyo indak akan tau parubahan dari praktek awak tu manga kok bisa tajadi. Jadi awak bisa maajaan nyi sacaro simple. Apolai kalau nan awak ajaan tu anak-anak SD baru. Jadilah guru nan maajaan murik dengan manjelaskan palajaran yang awak agiah ka inyo, jan terfokus bana ka sub bab di buku dan mambiarkan se anak-anak indak tahu kareno awak nan asal sekedar mangecek se. Sabagai guru awak juo harus banyak baraja dan manjadi labiah elok.",persuasive
80,Suami ambo pernah ngecek kalau inyo ndak suko sayua pakcoi. Keceknyo rasonyo paik. Tu ambo kecek an ma lo pakcoi tu paik. Lamak kalau masaknyo batuah. Bisuak hari nyo ambo cubo masak an sayua pakcoi untuk makan siang. Ambo masak pakai kuah yang diagiah maizena sahinggo maresap ka kuah pakcoi tadi. Katiko di makan langsuang se suami ambo mangecek an iko pasti bukan pakcoi. Ma lo ado pakcoi salamak iko. Ambo jawek se kalau ndak pacayo ikuik jo ambo bisuak ka pasa mambali sayua ko. BIsuak nyo ambo bali sayua saroman nan ambo masak patang tapi kali ko dikawanan jo suami ambo. Akhirnyo suami ambo pacayo kalau sayua pakcoi ko lamak.,narrative
3407,"Baru mampunyoi usaha ketek-ketek an yang dijalani dan barado di tampek dakek lingkungan warga tantu awak haru tau juo aturannyo. Sabalum nio mambukak usaho harus ado juo babarapo point yanh disabuik an dalam undang-undang. Undang-undang No.20 tahun 2008 tentang usaha metro ketek,dan manangah. Kalau ambo baru usaho yang dikecek an ketek lah baru, walaupun mode tu manuruik ambo penting juo awak tau aturan-aturan katiko awak manjalankannyo. Dalam undang-undang no.20 tahun 2008 barisi juo tentang usaho mikro ketek yang dibuek harus tetap mamparhatian dan mangutamokan juo perlindungan dan pemeliharoan lingkungan hiduik. Dalam pengembangan usaho mikro ketek ko juo ado andil pemerintah untuak memberdayakannyo.",argumentative
4466,"Jam 5 sore adolah jadwal nan alah disepakati untuak bakumpua di salah satu restoran nan alah di reservasi sabalumnyo. Ado acara reunian ketek-ketek an disitu sahinggo Andi basiap 2 jam sabalum jam ketemuan tasabuik dimulai. Andi adolah urang nan cukuik disiplin waktu makonyo 2 jam sabalumnyo inyo alah basiap-siap untuak pai. Mambutuahkan waktu 45 minik untuak basiap-siap dan 45 minik untuak perjalanan. Namun katiko dijalan,indak inyo sangko jalanan akan macet parah mode kini karano biasonyo kalaupun macet tapi indak saparah sanjo kini. Kironyo ado persampitan jalan dan sanjo itu ado kecelakan nan mambuek jalan samakin sampik. Hari lah jam 4 sanjo lewek tapi jalanan masih macet dan samakin parah karano itu adolah jam baliak sakola ataupun karajo sahinggo jumlah pangguno kendaraan samakin banyak. Karano macet iko, Andi nan kini masih didalam otopun kalua untuak manenangkan dirinyo nan alah berang-berang sambia mangklakson banyak kali. Macet kali iko mambuek Andi samakin buruak mood nyo karano urang nan dibalakang pun samakin banyak nan maiduikan klakson. ",narrative
5221,"Sabagai urang yang dulunyo acok mabuk darat, Sanin bisa dengan mudahnyo mamuntahkan apo yang alah masuak ka paruik inyo jiko melakukan pajalanan jauah manggunoan oto atau bus. Pernah waktu itu ambo melakukan perjalanan sawaktu kuliah semester awal, ambo pas lo duduak di sabalah Sanin. Salamo perjalanan ambo agak was-was kalau-kalau Sanin muntah, soalnyo ambo urangnyo agak panjajok. Batua se kironyo ambo yang ambo takuikkan, lapan sampai sapuluah jam perjalanan naiak bus inyo acok bana muntah. Sampai-sampai asoy yang nyo gunoan untuak manampuang muntah tu panuah. Badan Sanin lemas dan takadang inyo sampai binguang apo yang harus nyo muntahan, alah indak ado lai siso makanan di paruik. Ambo yang duduak di sabalahnyo dan mancaliak langsuang muntahannyo maraso sangat jajok. Paruik ambo langsuang mual dan maraso nio muntah lo tapi ambo tahan-tahan. Ditambah baun muntahnyo, deh yo sabana lengkap penderitaan. Semenjak saat itu kalau nio pai-pai liburan jo kawan kuliah, ambo indak nio duduak di sampiang Sanin.",narrative
3720,"Banyak hal yang menyebabkan aborsi ko bisa tajadi, kareno umuanyo juo yang masih mudo dan nio perhatian labiah. Kabanyakan remaja nan malakuan aborsi kareno malu akan hamil anak di lua nikah, bahkan ado juo nan kareno berang laki-laki yang alah manghamili indak nio batangguang jawek. Misal kalau alah tajadi hamil di lua nikah, tantu tobat yang saharusnyo awak lakuan. Walaupun memang perbuatan itu malakuan seks di lua nikah itu haram, tapi mambunuah anak juo haram hukumnyo dan ilegal di negara awak. Kalau alah talanjua bagi urang nan nio aborsi saharusnyo maningkek an ibadah, maminta maaf, lakuan sholat tobat, selalu berdoa supayo diampunkan dam dikuek an.",expository
955,Ambo suko bana kini alah ado kamera nan langsuang bisa kalua hasil fotonyo. Namo kameranyo adolah kamera polaroid. Jenis kamera ko bisa  mangaluan hasil foto nan awak ambiak sacaro instan. Desain kamera ko pun unik-unik. Alasan ambo suko bana kalau pakai kamera ko karano caro manggunoannyo ndak payah. Nan pertamo bana awak lakukan sabalum maambiak gambar adolah maisi katrid. Puta ka bagian balakang atau bawah kamera dan buka tutuiknyo untuak manarik sakelar sahinggo tampek latak katrid tabukak. Tingga masuak an se. Abis tu tingga iduik an tombol on pado kamera. Abis tu tingga ambiak se gambar dan tunggu hasilnyo kalua.,expository
6925,"Mancobo pamaian olahraga aia bisa manjadi pangalaman menyanangkan nan bisa dicubo. Indak ado maslahanyo mancubo. Malawati jeram di sungai basamo ji kawan-kawan di ateh parahu karet. Mancubonyo tantunyo harus dilengkapai jo alat-alat nan mandukuang kasalamtan dan urang-urang profesional di bidangnyo. Biasonyo nan cewek-cewek agak kurang tatarik ikuik kagiatan mode ko dek takuik. Alun bacubo alah menagecek an takuik. Mancubo pengalaman-pangalaman nan indak acok dicubo urang bisa jadi manjadi pangalaman nan indak bisa dilupoan. Olahraga aia ko biasonyo ado di daerah-daerah pagunungan di hilia batang aia. Salain pangalaman nan dapek, pamandangan di sapanjang batan aia tampek arung jeram jarang nan ka indak rancak pamandangannyo.",argumentative
5588,"Samakin bakambangnyo zaman samakin tabukak pulo pikiran manusia. Kini indak manutuik kamungkinan padusi ikuik mancari pitih. Padusi bisa sajo mamulai bisnis. Untuak mamulai bisnis tantunyo salah ciek hal nan paliang pantiang adolah modalUntuak mamulai bisnis kini cukuik mudak, karano awak bisa mamanfaatan teknologi nan samakin bakambang. Indak jarang kini alah banyak muncua panjua-panjua nan mampromosikan barang dagangannyo malalui aplikasi gofood sahinggo bisnis labiah mudah dan cangkupannyopun labiah lueh. Salah ciek ide nan bisa di pakai untuak jualan di rumah adolah jualan pisang lumer. Olahan pisang mamakai modal nan ketek salain itu pisang jugo cukuik digemari dek sado kalangan. Awak bisa molah pisang ko jadi babagai macam, nan paliang banyak diminati adolah pisang goreang nan dia agiah lelehan toping. Antah itu coklat, tiramisu, capucino dll. Olahan ko cukuik banyak di minati karano rasonyo nan manih gurih dan tantunyo murah.",argumentative
7886,"Mahabisan waktu liburan basamo camping di daerah puncak bogor. karano udaronyo dingin dan segar kami mamiliah tampek itu untuak cammping. salain itu, nan jadi pertimbangan kami tampeknyo alah di lengkapi wc umum dan tampek untuak mandi dan cuci piriang. untuak pamandangannyo rancak, kito bisa maliek kota bogor dari bukik ko. apolai katiko malam hari, pamandangannyo sangaik labiah mamuehan. Karano awak bisa liek kerlap kerlip lampu nan ado di kota bogor. tampek kami camping ko namonyo bukik kupu kupu. untuak biaya masuaknyo cukuik mambayia 15 ribu perorang dan 10 ribu persatu motor dan biaya penitipan helmnyo 5 ribu. cuma butuh biaya 30 ribu untuak bakemah disiko.",descriptive
7151,"5) anti sosial, tipe pakarajo nan ciek ko candaruang labiah maraso pueh manghabisan wakatu surang dan candaruang sulik untuk ditamui di lua acara kantua. Maski baitu, tipe anti sosial tetap mampunyoi kamungkinan manyalasikan karajo dengan baik. 6) humoris, pasti awak acok manyobk an urang nan murah untuak mancaikan suasana jo mampu mambuek candaan.Tipe pakarajo mode ko biasonyo pulo mamiliki pribadi nan manyanagkan. 7) pamaleh, tipe pamaleh masih acok sobok di sabuah parusahaan. Inyo tetap mangarajoan pakarajoan sampai salasai, tapi jo hasil nan saadonyo dan indak banyak mambantu di dalam tim. Tipe pakarajo kantoran nan ciek ko biasanyo mangisi wakatu jo bacarito hal indak pantiang jo rakan karajonyo.",expository
4849,"Lisa nan marupokan selebgram biasanyo manggunakan Instagram sabagai media untuak mamberitahu kapado followersnyo terkait produk nan sadang nan dikenalkan. Inyo acok sakali mamakai produk dari Instagram yaitu story nan dapek dilihat dalam 24 jam sambil manyebutkan akun nan manyediakan produk nan inyo iklankan tasabuik. Katiko mampromosikan barang di Instagram itu biasanyo Lisa jugo manyelipkan barbagai pertanyaan nan bisa diajukan dek followersnyo terkait produk nan sadang inyo promosikan tasabuik sahinggo followersnyo dapek mangetahui keunggulan dan kelemahan dari produk tasabuik. Aplikasi Instagram iko dapek manunjang aktivitas Lisa sabagai selebgram jo fitur verifikasinyo di mano centang biru mambuek akunnyo labiah dipercaya. Salain itu jugo Instagram manyediakan fitur profesional dimano akun dari produk tasabuik baralih ka akun bisnis. 
",descriptive
936,Jaman ko makin lamo makin canggih. Kalau dulu tv manggunoan sinyal antena untuak manonton sedangkan kini manggunoan sinyal digital. Jadi gambar nan awak tonton labiah barasiah dari sabalumnyo. Ndak akan ado lai siaran nan bakarimuak dan basamuik. Tapi untuak mandapek an sinyal digital ko ado lo caronyo. Kalau TV kalian alun mandukuang untuak mandapek an sinyal digital hal nan harus kalian lakukan adolah dengan mambali set up box. Set up box ko harus disambuangkan ka antena dan ka TV sahinggo bisa manangkok sinyal digital ka TV kalian. Sedangkan kalau TV kalian alah mandukuang untuak manarimo siaran digital kalian cuma paralu mambali antena digital. Itulah caro-caro nan bisa kalian lakukan sahinggo bisa manikmati siaran TV nan barasiah dan janiah.,expository
5187,"Pernah menonton film ""Hachiko: A Dog Story""? Film itu adalah kisah nyata antaro seekor anjiang dan manusia yang mengharukan. Hachiko marupokan anjiang Jepang yang dikenang karano kesetiannyo yang luar biasa kapado pemiliknyo, Hidesaburo Ueno. Pado tahun 1924, Hidesaburo Ueno, seorang profesor di Universitas Kekaisaran Tokyo, mambaok Hachiko untuak tinggal sebagai hewan peliharaannyo. Hachiko akan batamu Ueno di Stasiun Shibuya satiok hari satalah perjalanan pulang. Iko berlanjut hingga 21 Mei 1925, katiko Ueno maningga dek pendarahan otak katiko bakarajo. Sejak saat itu hingga kematian Hachiko pado 8 Maret 1935, inyo akan kembali ka Stasiun Shibuya satiok hari untuak manunggu kapulangan Ueno. ",narrative
2313,"Kaliam suko jo makanan nan padeh? Ado makanan nan cocok untuak kalian cubo. Makanan khas Nusa Tenggara Barat iko cocok bana untuak kalian cubo. Ayam taliwang marupokan makanan khas khas Lombok, Nusa Tenggara Barat. Caliaklah bahan dasarnyo, ayam jo bumbu cabai merah, bawang putiah dan lainnyo. Mangko dari itu kalian nan suko padeh cocok bana makan itu, ayam taliwang juo disabuik ayam padeh. Makan iko cocok bana jo nasi angek dan sayua kangkung. Indak diragukan lai, kalian nan suko padeh makan ayam taliwang ko cocok bana untuak manambah salero makan kalian. Mambalinyo pun indak harus ka Nusa Tenggara Barat kalau taragak awak bisa cari ka tampek makan yang manjua ayam taliwang ko.",persuasive
428,"Banyak yang mangecek buah ndak jauah jatuah dari pohonnyo nan berarti kok apak nyo elok anak nyo akan elok, kok apak nyo jaek anaknyo akan jadi jaek. Manuruik ambo, ndak selalu lo saroman itu. Contohnyo terjadi pado zaman nabi Nuh. Nabi Nuh adolah seorang nan taat tapi mamiliki anak nan durako dan ndak nio mandangaan apo kecek nabi Nuh. Iko adolah bantuak ujian dari Allaah untuak nabi Nuh. Jadi bagi kalian urang tuo nan rasonyo alah melakukan sagalo perintah dari Allah dan bausaho manjadi versi taelok dari diri kalian tapi malah diagaiah saurang anak nan mada dan ndak bisa dikecek an mako saba se lah. Mungkin iko ujian agar kalian mandapek an kelas nan labiah tinggi di mato Allah S. W. T",persuasive
16,"Ambo suko bana makan di Mc Donalds (McD), kantang goreng samo Ice Creamnyo juara bana. McD ko acok lo mangaluaan menu-menu baru nan ndak ado di restoran cepat saji lainnyo. Nyo selalu maikuik an perkembangan lapangan. Dek kini urang rami bana nan suko Korea nyo buek lah menu baru namonyo ayam goreng kimchi. Ambo pun penasaran ba a raso ayam goreng kimchi ko. Dek maleh turun dari oto ambo bali lewat drive thru McD se. Bagi nan alun tau caro pasan lewat drive htru McD ko ambo tunjuak an caronyo yo. Di pambarantian pertamo awak disuruah pasan lewat mesin otomatisnyo nan langsuang mahubuangkan awak jo waitersnyo. Jadi disiko awak ndak basuo jo urangnyo langsuang. Pambarantian kaduo baru lah awak disuruah bayia dek waiters nan mangecek lewat masin tadi. Di pambarantian terakhir awak tingga ambiak menu nan awak pasan tadi. Labiah praktis bagi nan nio bungkuih tapi maleh turun dari oto. ",expository
2668,"Awak nan suko barado di aia, suko baranang di lauik atau lainnyo. Bisa manggunoan kamera yang berjenis underwater came. Jadi kamera underwater ko adolah kamera yang bisa kanai aia. Manuruik ambo kamera ko ancak bana untuak kalian nan suko mangabadikan momen bawah aia. Kareno kamera iko bisa tahan aia dan manangko momen atau panorama dalam aia. Entah itu kalian snorkling atau diving dan lainnyo. Untuak nan manjadi fotographi bawah aia cocok bana pakai kamera iko. Urang nan maabadikan foto-foto dibawah aia pasti mamakai kamera model iko dan hasilnyo juo labiah ancak. Tabukti bisa tahan didalam aia dan di suhu randah.",argumentative
1320,"Salah satu penemuan kuno bagi umaik manusia adolah roda. Roda ko pertamo kali di gunokan di Mesopotamia pado tahun 3.500 SM dengan babahan tembikar. Salanjuiknyo ditamukan lo roda kayu di Slovenia pado tahun 3.200 SM. Roda ko digunokan bagi urang dulu sabagai alat transportasi mereka, yaitu kereta. Roda pun samakin bakambang dengan diciptakannyo roda nan bajarijari sekitar tahun 2.000 SM dek urang Mesir. Kemudian dikambangkan lo baliak dek urang Celtic dengan manggunokan pelek basi supayo mampunyoi kekuatan nan labiah kuek dari roda sabalumnyo. Sampai pado akhirnyo pado tahun 1839, Charles Goodyear sukses manciptakan ban pado roda nan tabuek dari karet.  Dengan ban babahan karet ko mambuek roda akan labiah kuek, tahan guncangan, dan labiah tahan lamo.",narrative
8317,"Bagas sangaik sanang hariko dikaranokan hariko adolah hari panarimoan rapor kenaikan kelas. Kebahagiaan Bagas batambah duo kali lipek dikaranokan nilai-nilai nan didapek dek Bagas di ateh bateh minimum sadonyo. Sapulang dari sakolah, bagas langsuang mangabaan kaduo urang tuo nan pas bana baru pulang karajo. Urang tuo Bagas nan mandanga kaba terkait nilai Bagas pun ikuik sanang dan maagiah salamaik ka Bagas ateh karajo kareh nyo baraja salamo ujian. Bagas akan naiak ka kelas 6 SD dan salamoko ujian di sakolah bagas taruih masuak ranking sapuluah besar. Dengan dukuangan dari urang tuo jo keluarga, Bagas bajanji ka diri surang untuak labiah rajin lai dan maningkekan prestasi.",narrative
180,Sabalumnyo ambo ndak pernah managih jiko manonton film. Sampai pado akhirnyo rekor dipacahan katiko manonton film India nan judulnyo Rishtey. Ndak sadar lah turun se aia mato ko. Filmnyo sabana sadiah. Seorang bini nan mamisahan anak jo bapaknyo karano masalah rumah tanggo. Padahal dari anak ko ketek sampai bisa bajalan apak nyo nan maajaan. Samo-samo tau se lah awak ba a film India ko. Sadoalahnyo pasti di dramatisir. Ambo masih taingek bana momen nan mambuek ambo manangih yaitu di saat film hampia abih anak jo bini nyo datang ka acara pertandingan tinju nan nyo ikuti dek apak nyo. Setelah sakian lamo dipisahan akhirnyo bini nyo maizinan anak nyo untuak mamaluak apaknyo.,narrative
8131,"Maniru resep wakatu masak tu ancak bana, tapi ndak paralo mamasoan kalau bahan nan wak punyo ndak sasuai jo resepnyo. Kito buliah mangganti bahan masakan sasuai salero jo kamampuan. Misalnyo masak randang. Randang biasonyo manggunoan dagiang sapi, tapi kalau wak labiah suko atau mampu mambali ayam bisa dibuek jadi randang ayam. Atau untuak nan baragamo Hindu ndak dibuliahan makan dagiang sapi, bisa buek randang jo dagiang ayam. Caro masaknyo samo se jo masak randang dagiang. Bumbu-bumbu digiliang aluih, abih itu ditumis sampai harum.  Salanjuiknyo masuakan santan tu aduak-aduak hingga mandidiah. Satalah mandidiah masuakan ayam. Aduak taruih sampai bumbu randahbg baganti jado warna kecoklatan. Masak  randang ayam ndak salamo masak randang dagiang.",argumentative
5612,"Indak paralu repot, awak bisa mamulai bisnis rumahan atau usaha sampingan nanmudah dan gratis. Jualan online kini jadi usaho nan banyak di paka. Salain praktis bisnis online mamungkinkan bisnis labiah bakambang capek dan dapek manjangkau pambali nan labiah banyak. Ado banyak caro untuak mamulai bisnis online, salah ciek aplikasi nan bisa jadi jalan untuak mamulai bisnis online adolah aplikasi shopee. Aplikasi ciek ko kini sadang banyak di pakai antah itu dek nan manjua ataupun nan mambali. Manggunoan aplikasi awak bisa mambuka toko tanpa modal banyak. Awak bisa pulo mampromosikan barang disiko. Beko pambali akan mambuka aplikasi dan mamas an barang. Jadi transaksi akan di lakuan sacaro online. Caronyo download aplikasi shopee di hp, satalah itu buek akun awak. Kalau alah masuak klik saya di pojok kanan bawah shopee. Kamudian klik mulai jual, mulai pendaftaran. Satalah toko di buek awak buliah mamasuakan foto barang jualan awak. Sangek mudah bukan, karano itu mari mulai jadi wirausaho sajak awal.",persuasive
339,"Hari ko ambo sadiah bana soalnyo dari mancaliak pengumuman kelulusan pagi ko, ambo alah ndak bisa lalok samalam dek gara-gara cameh manunggu hasil lulus SBMPTN. Tajadi juo yang ambo cameh an pagi ko pas ambo bukak website SBMPTN alah rami lo yang manunggu hasil dari kelulusan ambo ko. Tibonyo pas ambo takan tombol tu langsuang tacaliak bana warno merah tarang tando kalau ambo ndak lulus masuak ka Universitas impian ambo. Ambo sadiah karena ndak bisa masuak ka kampus yang ambo impika-impikan sejak dulu dan yang paliang mambuek ambo sadiah karena banyak yang mancaliak hasil ambo dan ambo sakatiko langsuang manangih se ditampek. Walaupun urang rumah jo kawan ambo menyemangati ambo tapi tetap se ambo sadiah bana pagi ko.",narrative
8251,"Samanjak pandemi ko, nan manjadi paratian untuak pai liburan ko batambuah ciek yaitu lai aman kalau wak naiak tranportasi umum atau ndak. Kandaraan umum kan biaso digunoan oleh banyak dan baragam jenis  urang. Dari penelitian pun manyabuik kalau panyebaran virus corona ko mayoritas dari tampek dan tranportasi umum. Wak ndak nio pai liburan tapi baliak-baliakmalah mambaol panyakik. Kini alah ado sih protokol-protokol kesehatan nan harus dipatuhi kalau nio naiak transportasi umum. Salain itu pemerintah alah mawajiban urang-urang untuak vaksin sampai dosis katigo. Yo langkah kebijakan nan pemerintah alah cukuik elok untuak manekan penyebaran virus dan mailangan kekhawatiran urang nan nio liburan manggunoan kandaraan umum.",argumentative
7825,manggunoan teflon dalam mamasak makanan disaranan untuak indak manggunoan spatula nan tabuek dari bahan logam. karano bahan logam tu dapek marusak permukaan teflon nan anti lengket tu. disarankan untuak manggunoan spatula atau sendok nan tabuek dari karet. karano spatula atau sendok dari karet tu baiak untuak permukaan teflon. sendok karet ko cukuik aman kok untuak digunoan katiko mamasak kok. bahan nan digunoan di spatula karet ko alah tabuek dari bahan nan tahan dari angek. jadi salain manjago teflon tetap baiak dan indak rusak awak bisa juo mangukuik siso bahan makanan nan ado diteflon dengan baiak. karano teflon ko dapek manyasuaian jo permukaan teflon.,persuasive
5132,"Olahraga pertamo dalam workout adalah squat. Squat marupokan satu jenis workout yang paliang dikenal dek banyak urang. Kito hanyo paralu barado pado posisi tagak dengan jarak kaki selebar bahu dan lengan luruih ke depan. Kemudian, dorong bokong ka bawah hinggo kaduo lutuik menekuk seolah-olah sadang duduak di kursi. Kembalilah pado posisi awal, dan ulangi gerakan tadi beberapo kali. Melakukan gerakan ko memungkinkan otot-otot utamo di tubuh bagian bawah bakarajo. Melansir Halodoc, squat marupokan gerakan olahraga yang dapek membantu mengencangkan otot tubuh, tamasuak betis, kaki, bokong dan paho bagian dalam. Indak hanyo itu, olahraga squat menyasar pulo ke bagian otot inti tubuh, seperti erector spinae, transversal abdonomis, obliquaes dan rektus abdonomis.",expository
123,"Kota Tua di Padang nan terletak di kawasan Pondok banyak manarik perhatian anak-anak mudo. Selain banyak wisata kuliner mulai dari pedagang kaki 5 hingga kafe-kafe kekinian. Kota tuo ko mamiliki sekitar puluhan bangunan-bangunan lamo peninggalan zaman belando yang mamiliki nilai sejarah tinggi. Saroman di kota tua Jakarta cuma disiko alun tertata rapi. Bangunannyo masih banyak nan ndak di cat, banyak nan alah rubuah, dan ndak saketek lo nan alah ditumbuhi dek rumpuik. Tapi tampek ko acok dijadikan spot untuak bapoto-poto mulai dari turis-turis nan datang sampai para selebgram kota Padang. Oleh sebab itu, tampek ko sempat manjadi viral bagi urang nan suko baburu foto. ",descriptive
4204,"Kesedihan nan dirasoan katiko mangalami perpisahan apolai perpisahan nan tajadi dalam keluarga. Perpisahan antaro urang gaek nan alah manjadi urang nan paliang penting dalam hiduik anak. Perpisahan bisa jadi sasuatu nan indak diinginkan dan tantu sajo moment iko mamarlukan waktu nan indak sabanta dalam waktu lupo atau segehnyo. Mako dari itu satiok urang nan mangalami kejadian perpisahan iko peralu tau caro untuak manguatkan mental agar dapek malanjuikan hiduiknyo tanpa tabayang-bayang samo kesedihan dimasa lalu. Maekspresikan raso nan dirasoan saat itu adolah salah satu usaho nan dapek dilakukan untuak meminimalkan risiko gangguan tahadok mental sasaurang nantinyo. Mambari waktu istirahat untuak diri surang agar dapek manenangkan diri. Bantuan dari urang tadakek pun sangek penting sahinggo si anak indak maraso surang. Jadi, kesehatan mental penting untuak diparhatikan. ",persuasive
6068,"Ateis atau Ateisme iolah sabuah pandangan filosofi nan picayo indak adonyo kabaradoan Tuhan dan dewa dewi ataupun panolakan tarhadap teisme nan disaratoi jo klaim. Dalam pangartian nan paliang lueh, ia iolah kaparcayaan bahwa indak adonyo kabaradoan dewa atau Tuhan. Istilah ateisme basumber dari Bahaso Yunani ἄθεος (átheos), nan sacaro peyoratif dipagunokan bagi merujuk pado siapopun nan kaparcayaannyo batentangan jo agamo atau kaparcayaan nan alah mapan di lingkungannyo. Dengan manyebarnyo konsep bebas samo sakali, skeptisisme ilmiah, dan kritik tahadok agamo, istilah ateis mulai dispesifikasi bagi marujuak bagi mereka nan indak picayo ka tuhan. Urang nan partamo kali mangaku sabagai ""ateis"" muncul pado abad ka-18.",descriptive
4699,"Hari iko den masuak sekolah satelah pindah dari daerah lain. Di sekolah iko den baharap indak akan ado lai urang nan mambully takah di  sekolah den sabelumnyo. Namun setelah satu bulan den manjalani pembelajaran di sekolah iko mareka juga mulai batindak balabiahan sahinggo den maraso indak nyaman untuak belajar di sekolah ini. Den biasonyo indak mamulai interaksi apapun kapado urang di sini karano mampunyai sifat nan pemalu dan pendiam. Namun ado seorang padusi beserta gengnyo manghampiri tempat duduakku. Padusi dan gengnyo tasabuik dikenal sebagai urang nan suka mambully anak-anak nan pendiam seperti aku. Mako dari itu katiko mereka mandekati meja tempat den beraja, den langsuang manunduakan kapalo dan bapura-pura sibuk jo sasuatu. 
",narrative
6888,Makanan kudok tangah malam biasonyo paliang dijauhan dek batino jam kini. Biaso batino indak nio barek badan naiak atau takuik beko bajarawek makonyo indak ancak baliak do. Tapi kenyataannyo yang paliang banyak untuak balanjo makanan kudok yo batino lo. Kok yo takuik barek badan naiak makanan kudok tu indak harus nan manih atau nan baminyak. Banyak makanan kudok nan cocok untuak salero batino bantuak bisa diganti buah atau pabanyak minum aia putiah. Labiah sehat dan indak bapangaruah buruak ka badan. Intinyo cari makanan kudok nan jauah dari namonyo nan banyak gulo. Kacang-kacangan dapek pulo manjadi alternatif makanan kudok mangisi paruik nan indak lapa-lapa bana.,persuasive
7147,"Karajo di kantua adolah urang nan tamasuak urang nan mampunyoi nilai tinggi di masyarakat. Apolagi urang nan bakarjo di kantua mampunyoi saragam nan mambuek nyo babeda dari karajo nan lain. Kalau karajo indak dikantua dan indak basaragam dipandang indak mampunyoi harapan? Pastinyo. Kini urang balomba-lomba untuak bisa masuak karajo nan punyo kantua surang sampai mangaluaan biaya nan gadang sarato mamaki urang dalam untuak maniak an status sosialnyo. Taraso miris tapi iko alah manjadi hal nan lumrah apolagi nan tingga di daerah pasti taraso bana tantang transaksi urang dalam nan indak ado ujuangnyo. Dari amak apak, anak, cucuang, sanak kerabat bisa masuak dalam satu instasi karano urang dalam tadi.",narrative
3739,"Setelah pandemi awak bakarajo sacaro online dan katiko alah aktif bantuak biaso lai awak baliak liak ka kantua. Kadang rasonyo agak babeda, kareno taraso wakatu habih se di kantua dan kegiatan yang monoton mambuek jenuh. Kalau dikantua kabanyakan urang mangarajoan tugasnyo dengan duduak dan ditampek yang samo. Mambuek jenuh kareno rutinitas harian yang bantuak itu-itu se dan wakatu di rumah manjadi kurang liak. Padohal ado wacana 4 hari karajo dalam saminggu, cuman kini masih bantuak biaso yaitu 5 hari karajo. Paliang kalau sedang jenuh hal iko yang bisa kalian lakuan. Patamo mambarasiah an meja awak surang dan mampaancak nyo supayo lamak dipandang, kaduo fokus ka ciek karajo dulu, katigo hilang an hal-hal nan mambuek karajo awak taganggu dan lakuan peregangan.",expository
3116,"Ambo punyo kawan nan inyo tu mabuak pajalanan. Apolai kalau jauah pajalanannyo, apolai kalau naiak oto yang tatutuik. Ambo ko alah ancang-ancang untuak manjago makan dan minum ubek untuak supayo indak muntah jo paniang di perjalanan. Cuman nan kawan ambo ko, inyo agak ngeyel saketek. Nah tibotu alah tacaliak bantuak inyo nio ka muntah soalnyo cirinyo tu alah tacaliak. Inyo kecek paruiknyo mual, kapalonyo alah paniang, sakik paruik sakatiko, raso ka damam dan badan lameh se rasonyo, danyut nadi inyo samakin capek, muluik kariang dan bakaringaik bana. Indak lamo kemudian inyo muntah di muko bangku oto tu, langsuang tamual juo ambo rasonyo dek mancaliak itu. Kareno ambo jajok bana mancaliak muntahan.",descriptive
8314,"Mungkin bagi sabagaian urang adolah pilihan nan sulik untuak bisa malanjuikkan sakolah ka tingkek perguruan tinggi. Beberapa urang bapikia untuak langsuang karajo sajo antah dek tahalang biaya atau alasan pribadi lainnyo. Jikok kito mancari tau labiah lanjuik dan labiah mandalam, kini alah banyak tasadio beasiswa baiak nan disadioan dek pemerintah ataupun pihak swasta. Selain itu sambia kuliah pun banyak lowongan karajo sambilan nan tasadio untuak mahasiswa. Banyak manfaaik nan akan kito tarimo jikok nio malanjuikkan sakolah ka tingkek perguruan tinggi. Di satu sisi, banyak lowongan karajo nan kini mansyaraikkan lulusan S1, atau D3, selain itu bakuliah akan mambantuak pola pikir awak dan manambah wawasan jo relasi. Banyak manfaaik nan akan ditarimo dan dirasoan katiko bakuliah. ",persuasive
4093,"Kini, kejahatan alah marajalela dilingkungan masyarakat. Pangadoan undian sabagai trik nyo dalam manjerat korban pun alah banyak. Caro-caro untuak manilai kebenaran atas undian nan dibagian di sosial media yaitu sabagai barikuik partamo, undian atau doorprize mampunyoi izin undian dari Kementrian Sosial nan ditampilkan di kupon undian. Kaduo, pamenang undian nan mandapekan hadiah pasti akan diumumkan sacaro resmi sahinggo tajago kualitasnyo. Panyampaian pengumuman pemenang undian biasonyo disampaikan samo pihak penyelenggaran malalui telepon, sms atau lalu akun media sosial resminyo. Untuak pangambilan hadiah pun indak dikanaikan biaya lain sahinggo pemenang indak paralu mananggung beban. Pemenangan undian pun dapek mangambiak hadiahnyo langsuang dari tampek resmi nan mangadoan acara undian tasabauik. ",expository
3513,"Duo hari nan lalu, keadaan di daerah tasya heboh bana. Keadaan heboh tu tajadi kareno ditamuannyo cabang bayi didakek sarok sampah. Agak babarapo jam dari keadaan rami tu, baru datang pihak kepolisian yang sabalumnyo alah di telpon dek katuo RT di situ. Tasya maraso marindiang katiko mancaliak cabang bayi tu. Padohal banyak urang nan nio anak tapi indak bapunyo. Anak nan sabananyo lahia ka dunio malah dibuang bantuak iko se. Rasonyo kasihan bana, amak-amak dakek rumah tu sibuak manerka-nerka sia urangnyo jo apo alasan aborsi anak ko. Ado amak-amakn nan mangecek kalau itu tajadi pasti kareno hamil dilua nikah, ciek lai ado juo nan mangecek an indak siap punyo anak.",narrative
614,Manuruik pandapek ambo sasanang-sanang apopun mandapek hadiah jan sampai lupo awak barado dima. Saroman nan tajadi di salah satu restoran tampek ambo makan siang patang. Sangkiang takajuiknyo diagiah hadiah dek pacarnyo padusi ko makiak-makiak kasanangan. Saran ambo jan sampai awak manggaduah dan mambuek risih urang dengan apo nan awak lakukan apolai di tampek umum. Sayang bana rasonyo mancaliak anak mudo bapaluak-paluak seakan-akan ndak ado urang samo sakali di antaro urang baduo tu. Memang itu hak nyo untuak sanang tapi jan talampau balabiahan soalnyo awak barado di nagari nan punyo tata kerama dan sangat kental jo ajaran agama. Bukan julid tapi kok saliang maingek an satu samo lain tu hal biaso. Apolai iko untuak kenyamanan basamo.,argumentative
6094,"Celibacy adolah urang nan mamiliah untuak indak bapasangan atau indak malakuan hubungan seks. Hal ko tantu sangaiklah batantangan samo ajaran islam, nan mano dalam al-quran Allah manjalean kalau Allah alah manciptakan makhluknyo bapasang-pasangan. Doktrin-doktrin macam itu harus kito tantang kareh sabagi umat islam, kito harus pakuek iman dan pabanyak baraja ilmu agamo, supayo ndak gampang tahasuik hal-hal nan batentangan samo agamo nan alah diajakan kapado kito. Sabagai agamo nan rahmatan lil `alamin islam salalu up to date maagiah solusi untuak satiok pamasalahan iduik umat manusia. Dari kasus mundurnyo Paus dan protes cardinal tahadap doktrin selibat, manunjuakkan kalau islam adolah agama nan batua.",persuasive
2878,"Ambo pernah tinggal surang se wakatu di Sakolah Dasar. Apak ambo ko alun manjapuik sampai hari lah sore, kawan-kawan na lain alah dijapuik sadonyo. Takuiklah ambo ko surang, mano ambo ingek bana ado babarapo urang yang maajak untuak pulang basamo. Cuman ambo ingek bana takuik se kalau ado urang jahek yang malarian ambo. Kareno dulu alah tatanam se rasonyo dek amak ambo kalau jan barado ditampek langang dan indak ado urang. Kecek amak ambo juo dulu tu, kalau surang-surang se beko diambiak dek urang. Manuruik ambo kini kareno ambo alah gadang dan mangarati. Urang tuo indak saharusnyo mangecek mode tu, walaupun sabananyo kareno nio awak bahati-hati, tapi mambuek awak manjadi panakuik. Sampai kini pun ambo takuik kalau surang se.",argumentative
5288,"Manuruik Kunsah Dosen D4 Teknologi Laboratorium Medik (TLM) Uivestas Muhammadiyah Surabaya (UM Surabaya) manjalehan rato rato makan MSG sakitar 0,6 g/hari atau sakitar 0,3 – 1.0 g/hari di nagaro industry. Konsumsi yang disaranan adolah 10 miligram per kilogram barek badam ata somo jo 1 sendok the dalam sahari. Umua anak anak labiah sensitive jo dampak MSG dibandiangkan urang gadang, nan bisa manurunan fungsi utak. Tingkek angko kajadian maurunnyo fungsi utak 0,9% pado anak dibawah 5 tahun dan 1,94% anak dibawah 5-14 tahun. Karano itu marilah samo samo mangurangan mamakai MSG dalam makanan. Buliah mamakan hanyo sakadar palamak sajo tapi indak balabiahan",persuasive
8004,"Mananam sayua lobak harus sangaik diparatian bana kondisi tampek jo caro mananamnyo. Bantuak nan den caliak hari Senin patang katiko bakunjuang ka salah ciek parak lobak nan ado di daerah den, tapeknyo di Sungai Pua. Daerah nan barado di katinggian tasabuik mayoritas pancarian masyarakaiknyo adolah baparak lobak. Hal tasabuik dikaranokan daerah Sungai Pua suhunya mancapai 10 derajat celcius. Kondisi wilayah nan sajuak dan marupokan daerah jo curah tinggi tasabuik cocok bana samo karakteristik sayua lobak nan memang mambutuahan tampek nan banyak aia. Kabatulan den sampai ka parak tasabuik katiko hari panen, jadilah pamandangan nan den tamui saharian itu adolah lalu lalang urang parak nan mangaruangan hasil paraknyo untuak salanjuiknyo dijua ka pasa.",narrative
5499,"Fobia atau phobia adolah katakuikan yang taruih manaruih, bakalabiahan, indak realistis tahadok suatu objek, urang, hewan, aktifitas, atau situasi. Ergophobia marupokan salah satu fobia yang ado di dunia, yaitu phobia tahadok karajo dan atasan yang berang. Batamu jo urang lain dan takuik diberangan dek atasan marupakan babarapo contoh raso takuik yang dialami dek pandarito ergophobia. Fobia iko mungkin dialami dek siapapun, baiak yang penah bakarajo, yang alun penah bakarajo, dan juo pandarito kalainan mental saperti schizophrenia. Berbagai hal yang dapat menjadi penyebab ergophobia yaitu rasa takut tahadok panolakan, kalainan tidua atau stres, kajadian traumatis, kacamehan tahadok paforma, nervous disorder, hinggo depresi klinis. Bak itulah deskripsi urang yang punyo fobia tahadok karajo jo atasan atau ergophobia.",descriptive
697,"Cubo bongka-bongka tampek penyimpanan-penyimpanan barang di rumah kalian siapa tau ado harto karun tasembunyi. Apolai bagi kalian nan masih tingga di rumah tuo atau rumah kakek/nenek kalian. Pasti ado-ado se nan basuo beko. Antah itu permainan-permainan mama dan papa waktu dulu, aksesoris-aksesoris nenek kalian jaman mudo, atau sesuatu nan unik lainnyo. Sarupo pengalaman ambo nan manamuan kartu-kartu remi nan ternyato punyo om ambo wakatu dulu. Ambo jo saudara-saudara ambo suko bana bamain mancari harato karun ko karano film nan kami tonton dari ketek pun banyak tentang perjalanan mancari harato karun. Cubo lah buek lo permainan baburu harato karun jo adiak atau kakak kalian. Dijamin sero. Apolai kalau mandapek pasti akan managiah.",persuasive
5912,"PDI-P atau PDI- Perjuangan tamasuak partai nan mampunyoi daftar lumayan panjang parihal kasus korupsinyo. Walaupun PDI-P ko marupokan salah satu dari tigo partai nan manduduki elektabilitan tatinggi diantaro partai-partai lainnyo. Apolai berkat karajo presiden Indonesia kini yaitunyo Bapak Joko Widodo nan banyak mandapek panilaian elok dari masyarakat. Namun iko indak bisa manutuik banyaknyo kasus-kasus korupsi nan dikarajoan dek politisi-politis di partai ko. Nan mano manjadi buah bibia dek masyarakat Indonesia. Sabayiaknyo elektabilitas partai ko di susul lo jo kualitas politisi-politisi nan dinaungi dek partai ko, supayo labiah mandapek kapicayoan dari masyarakat banyak untuak salanjuiknyo. Sayang pabilo elektabilitas ko indak sajalan jo politisi-politi partai.",argumentative
6979,"SMP maso-maso transisi dari anak ketek basalemo SD ka baranjak remaja. Pilihan untuak mamiliah babagai olahraga nan ado di SMP makin banyak pulo pilihannyo. SMP biasonya manyadiokan eskul olahraga sepak bola, bola basket, bola voli sampai atletik. Tapi sayangnyo dulu untuak nan maambiak ekskul olahraga ko jarang diminati dek nan batino. Nan batino labiah mamiliah esksul manari atau banyanyi. Paliang banyak diminiati biasonyo tu bola voli. Alasannyo? Dulu pelatihanyo didatangkan langsuang dari mantan pelatih propinsi nan mano beko pelatihnyo maambiak bibit SMP untuak bisa masuak ka tim propinsi. Dek itulah banyak nan nio ikuik dan rajin balatiah karano kesempatan untuak lanjuik ka patandiang an bagengsi samakin dakek. ",narrative
3419,"Untuak nan alah barumah tanggo, tantu ado juo lah saketek parmasalahan nan tajadi. Mampartahankan hubungan juo indak salalu mudah, cuman awak nan alah manikah ko saeloknyo memang harus salalu bisa harmonis dan mampartahankan rumah tanggo. Kareno kahiduik awak jo pasangan awak dalam rumah tanggo beda jo kahiduik an awak katiko pacaran. Kini alah duo kaluargo disatuan, apolai nan alah punyo anak. Barikuik langkah supayo awak jo pasangan samakin bahagia. Patamo maningkek an respect tahadok satu samo lain, kaduo salalu bakomunikasi dan manyelesaikan masalah basamo, katigo indak mambuek status yang manjelek an rumah tangga awak, siap tu salalu manjago komitmen yang alah dibuek.",expository
2985,"Seperti nan awak tau pakaian tu manjadi hal yang penting untuak dipakai dek saluruah urang. Ado nan mamakai baju maha, ado nan biaso se dan ado juo baju murah tapi modelnyo ancak dan kekinian. Bantuak ambo kareno mancaliak urang mareview baju harago dibawah 50.000 jadi ambo cubo juo bali. Baju nyo tu bantuak crop top cuman iko indak pendek bana jadi masiah lamak kalau awak kanai an, warno nyo cream, ado garis-garis di baju nyo tapi bukan motif hanyo tacaliak bagaris se, model nyo kakinian. Baju nan ambo bali sahargo 50.000 tu lai ancak juo nyo pas ambo pakai ka diri ambo.",descriptive
437,"Banyak urang nan ambo temui suko marandahan urang katiko nyo sadang barado di ateh. Bisa dek karano bagalimangan harato, punyo jabatan tinggi, atau kekuasaan tertentu nan mambuek raso kesombongan maningkek. Padohal nyo ndak sadar kalau apo nan nyo miliki tu sadonyo adolah karano Allaah dan atas seizin Allah. Banyak nan ndak sadar kalau dengan mudahnyo Allaah bisa maambiak apo nan nyo miliki tanpa tasiso saketekpun. Mako dari itu, katiko awak sadang barado di ateh jan sakali pun pernah sombong bahkan mamandang randah urang lain. Marilah awak bantu kawan-kawan nan posisinyo masih di bawah baik dalam segi materi ataupun nan lainnyo.",persuasive
1851,"Untuak yang suko pai liburan, pasti paralu mamasan kamar hotel. Mamiliah dan menyiapkan tampek penginapan penting juo untuak awak nan pai liburan. Katiko awak alah tau kama nio liburan, awak paralu mamasan hotel. Mamasan hotel bisa sacaro online atau langsuang se ka hotel nyo. Urang zaman kini apo-apo alah dipermudah se, bantuak masan hotel ko pun bisa online. Caronyo pun mudah yang patamo nan awak lakukan adolah mancari hotel di situs atau aplikasi traveler, kaduo piliah hotel nyo kalau alah dapek piliahan bisa pasan hotel, taruih tu isi data pemesanan dari tamu hotel, setelah itu lakukan pambayaran, selesai tarakhir voucher akan dikirimkan.",expository
3795,"Tania sajak lahia punyo tompel di pipinyo, tacaliak bana tompel tu katiko inyo alah baranjak dewasa. Awalnyo memang tania indak manarimo apo nan alah tajadi. Satiok hari inyo selalu maraso kesal an berang juo ka tuhan, dan batanyo manga inyo bisa lahia mode tu. Mental tania ko sempat kanai juo dek kareno acok dicacek dek kawan sakolah inyo. Urang tu sabana mancacek bantuak rupo tania, disampiang pipi kanan ado tompel, kadang muncua rambuik halus di tompelnyo, warnonyo hitam, kulik tania putiah, dan matonyo sipit. Bantuak rupo tania memang mode tu, tapi saharusnyo indak buliah mancacek. Katiko tania pai ka psikiater disitu inyo baru tau tentang body positivity, tania jadi indak maraso surang di dunio.",descriptive
7181,"Pertumbuhan pangguno twitter nan maningkek dari waktu ka waktu tantu mampunyoi banyak manfaat. Manfaatnyo tu antaro laian partamo, media babagi dan batuka informasi. Platform sosial media pastinyo mampunyoi manfaat sabagai media interaksi dan batuka informasi. Twitter manghubuangkan pangguno ciek jo pangguno nan lain sacaro pangguno ciek jo pangguno lainnyo sacaro publik dan dapek saliang babagi informasi dalam bantuak tulisan, foto sampai video. Layaknyo sosial media, pangguno dapek saliang mambaleh tulisan sasuai jo topik bahasan nan tajadi. Kaduo, madapek an informasi nan up to date. jikok nio mandapek an informasi nan up to date, mako twitter-lah piliahannyo. Adonyo trending topik, antah dalam hal politik, ekonomi, bisnis, skandal, motivasi, inspirasi dan sabagainyo.",persuasive
1149,Sore tu ambo baru pulang dari rumah kawan. Masih dengan pakaian seragam saolah ambo pulang naiak angkot pegambiran manuju rumah. Ndak taraso hari lah kalam se. Sarupo biaso kalau naiak angkot pasti ambo selalu turun di simpang pegambiran dan dilanjuik an dengan naiak ojek untuak sampai rumah. Tapi pas saat itu ndak ado surang pun tukang ojek nan ado. Pangkalan ojek nampak kosong. Dek lah lamo manunggu akhirnyo ambo putuihan se untuak bajalan kaki manuju rumah. Sapanjang jalan perasaan ambo ndak lamak. Ambo maraso di ikuik an dek urang. Dek takuik di panga-panga an akhirnyo ambo bae duduak di tampek urang manggaleh martabak. Langsuang saat itu ambo telpon adiak ambo untuak manjapuik.,narrative
583,"Tokoh adaik mamiliki tingkek nan labiah tinggi dipandiangkan jo kapalo suku. Untuk manjadi saorang tokoh adaik kebanyakan memang dipiliah sacaro turun temurun atau melalui proses musyawarah. Tapi bukan berarti urang lain di lua keturunan tokoh adaik ndak bisa untuak manjadi tokoh adaik. Manuruik ambo, masyarakaik adaik pun ndak mungkin mampicayokan kampuang mereka untuak dipimpin dek tokoh adaik nan diraso-raso ndak kompeten. Soalnyo tokoh adaik adolah tampek mangadu masyarakaik jiko ado masalah nan tajadi di kampuang sarato tokoh adaik lah nan akan mambimbiang masyarakaik untuak bisa baprilaku sasuai jo adaik. Selain itu, tokoh adaik manjadi cerminan lo bagi masyarakaiknyo, begitupun sabaliaknyo.",argumentative
6613,"Ado babarapo momen lucu di tangah-tangah vaksinasi nan diadokan dek pamarintah. Salah satunyo adolah para artis nan tarnyato takuik jarum suntik. Artis partamo nan tarnyato takuik jarum suntik adolah adolah aktor terkenal Reza Rahadian. Aktor nan lah banyak mambintangi film iko malakukan vaksin pado maret 2021. Katiko manjalani vaksin Reza Rahadian tampak katakutan dan taruih manunduak. Artis salanjuiknyo nan dikatahui takuik jarum suntik adolah Judika. Panyanyi terkenal iko tarnyato takuik jarum suntik katiko manjalani vaksin bulan juli patang. Artis katigo nan takuik jarum suntik adolah Chicco Jerikho. Walaupun batubuah atletis, tarnyato aktor terkenal satu iko pun takuik akan jarum suntik.",expository
4190,"Pengalaman menyedihkan dalam hiduik yaitu katiko Sani tingga kelas katiko dibangku 5 SD. Hal iko mambuek inyo manangih sajadinyo dek saat itu cuman inyo nan dinyatakan indak dapek naiak kelas. Hari itu, Sani sadiah bana sampai inyo indak dapek makan walaupun urang gaek nyo alah mambalian makanan kesukaannyo. Sani nan biasonyo salalu juara katiko barado dikelas-kelas sabalumnyo maraso sadiah jo hasil nan inyo tarimo saat itu. Sani dinyatakan tingga kelas dek inyo sakik sampai 2 bulan sahinggo kegiatan barajanyo indak dapek bajalan. Pihak sakola indak bisa maagiah keringanan untuak mampabaiki nilai karano Sani sakik katiko alah disemester duo dan dakek jo jadwal ujian. Sani nan indak mampu malanjuikan aktivitas barajanyo haruih mambuek nilainyo turun sahinggo timbulan keputusan tasabuik. Hal itulah nan manjadi pengalaman terburuk nan Sani rasoan katiko inyo ketek.",narrative
2317,"Aaaah, tajariak bana mode tu Afika, manjariak-jariak sambia batutui mato. Afika ko mancaliak hantu jadi karena itu inyo manjariak-jariak. Takajuik bana baa kok hantu ko manampak an diri di hadok an afika. Salamo ko nyo alun pernah mancaliak hantu, iko kali patamo. Kawan ambo yang ado di lua WC sakolah langsuang mandobrak pintu WC yang ambo pakai. Muko kawan ambo ko cameh tapi ndak lamo ko tagalak inyo, manga lah urang ko kecek ambo padohal urang sadang takajuik. Kecek kawan afika bantuak afika waktu di buka pintu WC ko lawak, afika alah taduduk di lantai, baju inyo sabagain alah basah, mato ditutuik jo tangan, pas dibukak pintu tu masiah se manjariak-jariak. Bagi kawan inyo lawak tapi itu hal nan manakuik an bagi afika.",descriptive
5330,"Namo  den nia arabela, aden tingga di Singkarak, yo batua den tingga di tapi danau Singkarak. Aden suko tingga disiko karano den bisa main aia taruih satiok sanjo. Satiok sanjo den jo kawan kawan biaso baranang di danau sambia mancari pensi. Di danau Singkarak ado banyak pensi, kami aok mancari pakai sayak sayak atau baskom nan batirisan. Caronyo tingga ambiak se kasiak danau tu pakai baskom salanjuiknyo ayak bia kasuiaknyo kalua beko pensi nan awak dapek tingga di basko tu. Pensi ko kami kumpuaan dan beko di jua ka amak den dan pitihnyo kami bagi basamo. Baa kok ka amak den? Karano amak den ko lah nan maolah pensi dan di jua di kadai kami. Hanyo kadai makanan biaso nan talatak di tapi danau.",narrative
2140,"Kisah ashabul kahfi marupokan kisah para pamuda yang hiduik dalam kadaan talalok salamo 309 tahun didalam goa. Singkek carito pamuda ashabul kahfi ko maninggaan kota tampek tinggal mereka dan basambunyi di goa. Didalam goa itulah mereka aman untuak baribadah kapado Allah, dan allah manutuik mato mereka supayao talalok salamo itu. Sahinggo rajo daqyanus dan pasukannyo yakin kalau paro pamudo ko alah maningga. Setelah 309 tahun dan alah dibangunkannyo para pemudo mereka maraso itu hanyo lalok bantuak biaso se, mereka indak tau kalau alah lalok salamo tu. Mangko dari itu untuak awak badoalah dengan panuah kenyakinan kapado Allah bantuak para pemuda ko yang badoa minta perlindungan kapado Allah. Langkah patamo saeloknyo awak basuci dengan air wudhu, kaduo mulailah dengan mamuji Allah, katigo indak taburu-buru dan panuah harok dan keyakinan. Sakironyo itulah nan bisa awak ikuik an supayo doa awak takabul.",expository
885,"Banyak urang nan maleh baolahraga karano nyo alah panek dengan kegiatannyo sahari-hari. Dengan jadwal karajo nan sibuk akhirnyo ndak ado wakatu untuak bisa baolahraga. Iko ado tips dari ambo supayo dalam kegiatan kalian nan padek tu kalian tetap bisa melakukan olahraga walaupun olahraga ringan. Caro nan pertamo adolah bulek an niek talabiah dahulu. Niek an dalam diri sasibuk apo pun baolahraga adolah aktifitas nan wajib untuak diakukan. Nan kaduo, tanamkan dalam diri basonyo baolahraga tu banyak mampunyoi manfaat. Mulai dari maningkek an sistem kekebalan tubuah sampai pado bisa mananangkan suasana hati. Nan katigo, carilah jenis olahraga nan ndak mambutuahan alat maupun wakatu nan lamo sahinggo bisa dilakukan di wakatu-wakatu senggang saroman push up, shit up, dan lain-lain.",expository
4882,"katiko sadang di perjalanan manaiki angkutan umum manuju Kampung nan sadang barada di sebelah urang nan sadang mual itu marasokan sangek indak nyaman. Saat itu Lisa manunjukkan gestur nan mangartikan bahwa inyo saat iko sangek indak nyaman jo tampek duduknyo di ma wanita di sebelahnyo iko taus manutup muncuangnyo dan jo muka panik nan mancari kantong untuak manampung Jika inyo muntah. Tidak lama kemudian katiko inyo alah mandapekkan kantong di tangannyo inyo pun mambuka muncuang dan mamuntahkan isi perutnyo nan saat itu alah inyo tahan. Saat wanita itu muntah Lisa indak sengaja mancaliaknyo dan inyo langsung jijik bana dan mangalihkan pandangannyo. Tapi sayang saat itu alah maraso indak nyaman pun manutup matanyo dan barusaha untuak tidur Selain itu inyo mamakai masker agar baun dari muntahan itu indak tacium olehnyo.
",descriptive
5993,"Bagi urang zaman kini, mandaki gunuang adolah kegiatan yang asik dikarajoan untuak mangisi waktu kosong. Untuak bisa mancapai puncak gunuang banyak rintangan nan ka dilewatkan, mulai dari bahayo digunuangnyo sampai tasasek. Kalau tasasek pantiang untuak kito tetap tanang. Kalau kito paham dan tau samo kondisi gunuang nan didaki akan sangaik mambantu. Apobilo bagi awak nan pamula tasasek katiko mandaki usahoan untuak tatap tanang dan buek tampek istorahat samantaro sampai urang manolong datang. Katiko tasasek cari makanan jo minuman disekitar tampek tasasek, makonyo kiti oun oaralu tau ma makanan dan minuman nan bisa dimakan dan ma yang indak bisa dimakan. Salain itu, katiko mancari makanan agiah panando jalan supayo ndak lupo jalan baliak ka tenda darurat. Kalau bisa memahami hal mendasar jo untuak mandaki, InsyaAllah pandaki akan aman.",expository
2691,"Robot makeblock adolah robot yang digemari juo di kalangan masyarakat. Robot ko ado juo manfaaik nyo jadi indak sakedar mahabihan wakatu atau mambuang pitih se. Babarapo dari manfaaiknyo adolah baraja STEM dalam sakali duduak, manjadian ilmu matematik labiah praktis, siap tu maningkek kreativitas sahinggo bisa mawujudkan mimpi. Untuak itu main atau mampunyoi robot dirumah indak ado masalah gai do. Banyak atau ado jo manfaaik elok yang bisa awak ambiak dari mamainkannyo. Bantuak robot makeblock ko kan elok juo dimainkan anak-anak. Tantunyo awak harus tau katiko maprioritaskan sesuatu, jadi awak ambiak dan mandapek an dampak positif, jadi indak kanai dampak negatif nyo.",persuasive
4333,"Saluang adolah salah satu alek musik tradisional nan berasal dari Sumatera Barat. Alek iko biasonyo tabuek dari bambu tipis atau  Talang. Saluang berbentuk panjang sekitar 40 sampai 60 cm di mano terdapek lubang di ujung nan berdiamater sekitar 3 sampai 4 cm untuak  mangeluarkan suaro. Salain itu terdapek bagian nan diruncingkan sekitar 45 derajat sasuai dengan katebalan bambu sabagai tampek untuak  maniup atau sumber angin. Alek iko marupokan alek musik tiup di mano terdapek ampek lubang kecil untuak  manghasilkan suara nan indah jo garis tengah sekitar 0,5 cm. Alek musik nan masih sering digunukan di Sumatera Barat iko dapek dimainkan  dan manghasilkan suaro nan indah jika alah  mangerti tentang  teknik dalam mamainkannya.",descriptive
986,"WA memang mangatasi keamanan data obrolan panggunonyo, tapi WA ndak bisa malinduangi akun panggunonyo. Ndak sakali duo kali wak danga ado urang nan WA nyo kanai bajak sahinggo data nyo disalah gunoan dek nan mambajak. Mako dari itu, walaupun awak ndak baharok WA wak kanai bajak, tapi untuak jago-jago iko lah caro nan bisa diakukan katiko WA kalian disadap dek urang nan ndak batangguang jawek. NAn pertamo, hapuih aplikasi babahayo dan mancurigakan nan di gunoan dek si penipu untuak mancilok kode OTP WA wak. nan kaduo, instal ulang aplikasi WA katiko tibo-tibo akun kalian kalua dari hp, sahinggo mandapek an kode OTP nan baru.Nan katigo, kalian bisa mangirimkan email ka support@whatsapp.com dan mancaritokan kronologi kejadiaanyo.",expository
2773,"Hari senin kapatang ambo alah malaporkan parundungan yang tajadi kapado adiak ambo. Palakunyo adolah kawan inyo surang, untuang se ambo mancaliak katiko adiak ambo dirunduang kawan-kawannyo. Kecek adiak ambo iko alah tajadi salamo sabulan ko tapi adiak ambo indak pernah mangecek kareno diancam. Katiko kawannyo mangancam untuak indak mangecek an aksi iko ka sia se, adiak ambo langsuang takuik. Mungkin pado saaik itu nyali adiak ambo langsuang ciut, apolai inyo surang sedangkan kawannyo batigo. Ambo langsuang malaporkan kajadian iko ka guru dan minta kejadian iko disalasaikan dengan adil. Kasus mode ko indak buliah tajadi lai, mungkin iko indak tajadi ke adiak ambo se. Mungkin ado anak yang lain yang marasoannyo juo.",narrative
2269,"Kalu kini awak sadang di Semarang, jan lupo untuak mambali oleh-oleh khas daerah yang populer juo yaitu Lumpia Semarang. Awak nan jauah pun bisa manitipan oleh-oleh ka urang dakek awak yang ado di semarang tanpa takuik lumpia nyo basi. Jan risau lumpianyo basi diperjalanan karena awak bisa mambali lumpia  yang alun digoreng. Babedo jo lumpia lainnyo, lumpia semarang ko mamiliki raso yang khas dan di sajian jo sambal khas inyo dan acar. Manuruik caca, zaman awak kini sadoalah alah dipermudah jadi ndak paralu risau kalau nio mambali sesuatu dari jarak nan jauah. Rasonyo pun babedo kalau awak mambali langsuang ka tampeknyo.",argumentative
4478,"Didalam kelas, saurang guru sadang manyapo muridnyo nan kini sadang duduak di kursinyo masing-masing dikajuikan samo urang nan baru sajo mangetuk pintu. Mancaliak siapo nan talambek, guru tasabuik mampabuliahan inyo masuak tanpa harus ditanyo-tanyo talabiah dahulu. Guru tasabuik langsuang manyuruahnyo duduak dikursinyo. Satalah 5 minik kamudian ado saurang siswa lai nan dikenal tongka dikelas pun talambek. Mancaliak ado nan talambek surang lai, guru tasabuik langsuang manyuruh siswa tu masuak tapi harus dihukum talabiah dahulu yaitu tagak dimuko kelas salamo 15 minik. Mancaliak inyo mandapekan perlakuan babeda samo siswa cadiak nan biaso juara satu dikelas itu pun mambuek inyo komentar ka gurunyo. Inyo berang karano hanyo inyo nan mandapekan hukuman sadangkan siswa nan talambek sabalumnyo indak. Inyo maraso gurunyo alah pilih kasih karano inyo murid nan tongka di sakolah sadangkan siswa tadi marupokan kebanggan sakolah. ",narrative
5179,"Keunggulan atau nilai handicraft indak hanyo dilihat dari fungsinyo sajo, akan tetapi dinilai pulo dari keunikan dan nilai seni yang dihasilkan para pengrajinnyo. Indak hanyo dipasarkan di dalam negeri sajo, permintaan untuak produk handicraft buatan Indonesia banyak dipasarkan ka luar negeri. Data manyabuik bahwa produk dari industri kerajinan mengalami kenaikan julmah ekspor sabanyak 24,87%. Hal iko dikemukakan oleh Himpunan Industri Mebel dan Kerajinan Indonesia (HIMKI) pado Agustus 2021 lalu. Produk-produk hasil tangan Indonesia iko mengalami peningkatan di babagai negara di belahan dunia. Peningkatan paliang gadang tajadi dari negara Amerika Serikat yang berkontribusi sagadang 44,4%. Peningkatan ko banyak dikarenakan adonyo stimulus ekonomi dari pemerintah Amerika Serikat untuak memulihkan ekonominyo. Sahinggo, masyarakat didorong untuak mengonsumsi barang dan jasa.",argumentative
8191,"Kulkas ko emang mambantu dalam hal manyimpan makanan supayo tahan lamo. Tapi ndak sado jenis makanan elok disimpan dalam kulkas, tamasuak bara jenis buah-buahan. Buah nan ancaknyo ndak disimpan dalam kulkas adolah alpukat, pisang, jo pepaya. Alpukat sabaiknyo disimpan di suhu ruang karno kalau disimpan dalam kulkas, buah ko jadi susah matang. Suhu dingin maambek enzim pamatangan nan ado di alpukat. Pisang pun samo, kalau disimpan dalam kulkas akan payah matangnyo. Salain itu kanduangan vitamin C nan ado di pisang ko sensitif jo suhu dingin, jadi kalau disimpan dalam kulkas vitamin C inyo akan bakurang. Alasan pepaya ndak ancak dimasukan ka kulkas adolah tekstur buah ko akan jadi kariang ndak rasonyo jadi kurang lamak. Dek itulah ndak sado buah bisa disimpan di kulkas.",argumentative
2820,"Ambo dulu pernah sakik usus buntu dan katiko nio dioperasi kan harus disuntiak dulu. Sedangkan ambo ko takuik bana disuntiak sajak dulu, nio indak disuntiak beko ndak jadi operasi ko. Akhinyo ambo hadapi raso takuik ambo, mananangkan diri, bapikia positif dan bayangan hal buruak yang akan tajadi katiko awak maliwaik an panyuntiak an iko. Akhinyo ambo disuntiak walaupun takuik bana, kareno ambo indak mungkin tahan untuak di operasi kalau indak disuntiak dulu. Ambo bapikia elok lah takuik sabalum ambo labiah parah. Operasi kan memang paralu disuntiak untuak manetralisir juo raso sakik beko. Sampai kini sabananyo ambo masih takuik juo disuntiak.",expository
8242,"Hotel Grand Mercure Kemayoran adolah salah satu hotel bintang 5 nan talatak di daerah Jakarta Pusat. Hanyo paralu berkendara salamo 5 minik untuak ka toll Kemayoran dan 10 minik ka taman impian jaya ancol. lokasinyo strategis dan fasilitasnyo lengkap, ado kolam baranang lua ruangan, ado pusek spa dan disadiokan pulo wifi nonstop nan lancar. resepsionis nyo bukak 24 jam, dan restoran nyo manyadiokan banyak jenis makanan dari berbagai negara mulai dari makanan barat, timur tengah sampai makanan khas Indonesia nan tantunyo rasonyo indak diragukan lai, dimasak dek koki bintang 5. Tiok kamar pun dilangkoki jo AC dan TV 42 inch. Indak itu sajo, untuak tiok kamar pun disadioan teh, kopi dilengkapi jo gulo dan creamer, sandal hotel, perlengkapan mandi sampai lamari pandingin ketek untuak malatakan makanan atau minuman. Bagi sanak nan dari luar kota dan pulang pai jo pesawat, jarak dari hotel ka bandara Soekarno Hatta indak sampai sajam perjalanan.",expository
6631,"Bancano alam marupokan paristiwa nan sangaik manakuikkan untuak sado urang nan hiduik di dunia iko. Ado banyak bancano alam nan bisa sajo kito alami. Salah satunyo adolah gampo bumi. Gampo bumi marupokan guncangan nan tajadi di parmukaan bumi karano adonyo palapehan energi dari bawah permukaan sacaro mandadak nan kamudian manyababkan timbuanyo galombang seismik. Gampo bumi biasonyo disababkan karano adonyo pergerakan dari lempeang bumi. Salain itu, latusan gunuang api pun bisa manjadi panyabab tajadinyo gampo bumi. Gampo bumi mampunyoi frekuensi nan mangacu pado jenis dan ukuran gampo bumi nan dialami salamo periode tajadinyo gampo. Alat untuak maukua kakuatan gampo bumi disabuik seismometer.",descriptive
1193,"Manuruik pandapek ambo truk adolah salah satu kendaraan nan paliang ambo takuik an. Makonyo katiko awak baraja stir otoatau honda pasti awak selalu di ingek an jan bajalan di dakek truk karano kok sempat rem truk ko blong mako akan sangaik mambahayokan pangandara lain, baik nan di muko atau pun di balakangnyo. Bayangan se lah kok awak sadang barado di muko truk, bisa-bisa nyo tuncik oto wak dek truk tu. Baitu pulo kok awak barado di balakangnyo, katiko nyo manaiak pandakian dan tibo-tibo rem nyo blong, pasti truk ko basuruik ka balakang. Bisa pinyak oto wak di bueknyo dek takapik.",argumentative
7937,"Di Jatinangor, tapeknyo di daerah Sayang ado sabuah kadai minuman nan manjua olahan susu murni. Namo kadainyo Susu Malabar. Kadai minuman iko mulai bukak samanjak tahun 2021 saaik Covid 19 alah mulai hilang. Kadai iko manjua olahan susu murni nan di campua jo buah-buahan asli bantuak buah stroberi, pisang, pokaik, jo mangga, tanpa bubuak paraso atau pamanih buekan. Ado 2 ukuran nan bisa dibali dek palanggan, akuran ketek haragonyo Rp 10.000 sadangkan ukuran nan gadang haragonyo Rp 12.000. Indak hanyo minuman, kadai iko manyadioan makanan untuak ka kawan minuman susunyo, ado corndog jo hotang. Kadai Susu Malabar ko alah mampunyoi 2 kadai. Lokasi nan partamo ado di daerah Sayang dakek perumahan Ikopin. Nan kaduo di dakek gerbang brimob pas masuak daerah Sayang.",descriptive
6737,Di Kota Padang Sumatera Barat pernah tajadi sabuah paristiwa parlawanan rakyat terhadap tentara sekutu. Paristiwa itu dibari namo Padang Area. Padang Area tajadi pado tanggal 27 November 1945. Paristiwa Padang Area ko batampek di sakolah Teknik Simpang Haru. Insiden ikoo barawal katiko sardadu KNIL manduduaki sakolah sacaro pakso. Hal iko kamudian mamunculkan protes dari seorang guru sakaligus kapalo sakolah di sakolah itu. Para sardadu KNIL pun manumbuak kapalo sakolah itu hinggo pingsan. Hal itu lah nan mamicu parlawanan dari pihak republik sahinggo tajadi panyarangan. Panyarangan ka sakolah itu dilakukan pado malam hari dek sakalompok pamudo. Akibat dari paristiwo itu baratuih-ratuih pamudo dimasuakkan ka dalam panjaro dan babarapo rumah panduduak dibaka hinggo mamakan korban jiwa.,narrative
4279,Pengunjung nan sadang mangunjungi Sumatera Barat khususnyo umat Islam. Hendaklah inyo indak malewatkan salah satu destinasi wisata nan dapek dikunjungi yaitu masjid terbesar di Sumatera Barat. Masjid iko dikenal sabagai Masjid Raya Sumatera Barat. Mamiliki desain nan sangek unik serta mamiliki khas budaya nan tetap malekek mambuek visual dari masjid iko sangek rancak. Suasano di dalamnyo nan sangek sajuk karano terdapek kipas nan gadang serta aliran udara nan sangek rancak mambuek jamaah dapek marasokan ketenangan katiko inyo malakukan ibadah. Salain itu Masjid Raya Sumbar iko mamiliki tingkat keamanan nan cukuik tinggi. Tempat parkiran nan cukuik luas mambuek urang-urang nan mambawa kendaraan dapek mamarkirkan kendaraannyo tanpa perlu mamikirkan di mana inyo akan malatakkannyo. Terlatak di pusat kota mambuek akses untuak pergi ke masjid iko sangek mudah. Dapek manggunokan kendaraan umum maupun kendaraan pribadi. Jadi jan lupo untuak bakunjuang ke masjid terbesar di Sumatera Barat iko khususnyo bagi pandatang.,argumentative
2457,"Alma nio pai ka acara ulang tahun kawan nyo, alah pakai baju yang ancak. Saaik diperjalanan tibonyo hari galok tando nio hujan. Indak lamo dari itu yobana hujan labek hari ini. Alma indak ka hujanan mode ko kalau jalanan indak macet soalnyo bisa ngebut. Padohal alma alah ancak, dandanan ambo alah rapi, rambuik alah baikek 2, baju nyo rancak. Tibonyo inyo malah kanai hujan, akhirnyo basah sado barang ancak yang inyo pakai. Sabana nio berang bana dek gara-gara macet ko. Urang pasti alah bakumpua dirumah kawan ambo nan ulang tahun. Kini ndak mungkin ambo pai kasitu pakai baju yang alah basah batambah berang ambo rasonyo kesal bana.",descriptive
1171,"Saat ambo bapidato di sakolah untuak nan pertamo kali nyo ambo sangaik grogi. Kalau bahaso urang kini ambo mangalami nan namonyo serangan panik. Sangkiang groginyo ambo saat itu, di muko urang rami tu muluik ko bagetar, suaro nan dikalua an manggaretek, lutuik ko rasoka tangga, dan materi nan ambo sampaikan tibo-tibo hilang se ndak ado nan tasiso dalam ingatan. Pokoknyo saat itu kawan-kawan nan menyaksikan hanyo bisa diam seakan-akan paham dengan apo nan ambo rasokan. Mereka hanyo ma agiah tapuak tangan supayo ambo bisa fokus terhadap materi nan ambo sampaikan. Ternyato dukuangan nan dibarikan sangaik berarti bagi urang nan mangalami kepanikan di muko umum sarupo ambo ko.",descriptive
5317,"Karano den tingga jo kaluarga gadang nan banyak urang didalamnyo. Kami ado ba-13 urang. Jo jumlah sabanyak iko kami butuah alek makan nan banyak pulo takah piriang, galeh, sendok dll itu di bali dalam jumlah nan banyak. Karano jumlahnyo banyak kami butuah tampek untuak panyimpanan nan banyak. Karano apak kami punyo usaho parabot jadi kami mambuek lamari panyimpanan piriang surang. Lamari ko kami buek sapanjang 4 meter dan tingginyo 3 meter. Lamari ko punyo banyak runag didalamnyo. Ado 4 ruang untuak palatak piriang, 2 ruang untuak palatak galeh, 3 ruang untuak mangkok mangkok, ruang untuak galon dan 2 ruang gadang untuak palatak baskom basko karah. Lamari piriang ko di cat putiah bia Nampak maha dan di bawahnyo di agiah roda.",descriptive
359,"Bakarajo di perusahaan BUMN adolah salah satu cita-cita nan banyak diidam-idamkan dek urang banyak, tak terkecuali ambo. Dari lulus kuliah sampai kini ambo selalu maikuti seleksi masuak BUMN. Katiko pengumuman penerimaan dengan semangat dan panuah pacayo diri ambo lalui tahapan-tahapannyo. Mulai dari tahap pertamo sampai tahap akhir yaitu wawancara. Pengalaman paliang menyedihkan adolah katiko alah berjuang dari awal sampai akhir tapi katiko hampia finish (salasai) ternyato perjuangan nan dari awal tadi gagal. Yap. Ambo ndak ditarimo dalam seleksi masuak BUMN di tahap akhir. Sadiah bana rasonyo saat itu. Selain mangecewakan diri surang ado urang nan labiah ambo kecewakan yaitu kaduo urang tuo. Mereka nio bana anaknyo karajo di BUMN.",narrative
7933,"Mamakan mie instan jo nasi marupokan hal lazim nan dilakuan masyarakat Indonesia. Sababnyo indak lain dan indak bukan hanyo bia labiah kanyang. Padohal manuruik babarapo artikel mamakan mie instan jo nasi adolah hal nan kurang tapek, karano kaduo makanan itu jenisnyo adolah karbohidrat. Akibaiknyo kito akan marasoan raso kanyang nan hanyo samantaro. Babarapo waktu lai akan taraso litak taruih-manaruih sahinggo mambuek wak mangonsumsi banyak makanan lain. Jiko dipaturuikan parangai makan ndak sehat bantuak iko bisa manjarumuihan kito ka obesitas dan bisa manjala jadi panyakik nan lain. Jadi kabiasoan makan mie instan jo nasi ko sabaiaknyo dikurangan untuak kasehatan tubuah kito surang. ",persuasive
1065,"Banyak urang nan kasilamak paruiknyo maancam-ancam urang. Biasonyo urang-urang nan mode iko maraso dirinyo bagak dan ndak terkalahakan. Sado urang ko nyo basuah se. Kok ambo yo ndak talok di ancam-ancam mode tu lai do. Alah kanai mental ambo. Tapaso lo pai ka psikolog sangkiang trauma nyo ambo di ancam-ancam dek urang. Sabananyo ado caro nan mangkuah supayo awak dihindari dari urang-urang macam ko. Nan pertamo, sabisa mungkin jan pernah bainteraksi jo inyo. Samakin banyak bainteraksi samakin banyak lo peluang basalisiah. Nan kaduo, usahokan jan pernah mambahas apo pun tentang nyo kapado urang lain karano kadang kawan ko ado nan kucai alias suko manyampai-nyampaian kecek. Kok sempat taranga sesuatu nan buruak tentang nyo dan kato-kato tu barasal dari muluik awak mako siap-siap se lah untuak dihajarnyo. Kurang labiah itulah caro nan bisa kalian lakukan bia tahinda dari urang-urang nan sok bagak nan punyo karajo maancam urang.",expository
1756,"Anak zaman kini suko bana jo minuman matcha samo jo ambo, ambo gitu lo suko bana jo matcha. Jadi minuman ko warnonyo hijau dan baun nyo tu lamak bana. Matcha ko beda jo greentea kalau matcha ko bantuak nyo serbuk dan wangi nyo labiah lembut lai, rasonyo jauh labiah kuek apolai saar dijadian minuman biasonyo ditambah jo susu, pas jadi minuman matcha ko labiah kental dan manih. Aroma matcha ko pun labiah kuek dari pado teh hijau pada umumnyo. Urang yang ndak suko matcha mungkin ndak suko perpaduan raso antaro manih jo paik saketek tapi kalau bagi ambo minuman matcha ko lamak.",descriptive
6624,"Saat ambo pulang maantakan amak ambo ka kadai, ambo mancaliak sabuah kacalakaan di muko ambo. Kajadiannyo katiko itu pagi-pagi sakitar jam 7 atau satangah 8. Jadi kajadiannyo itu adolah onda malantak sabuah oto pick up dari balakang. Kajadiannyo pas di muko onda ambo jadi ambo nampak jaleh kajadiannyo. Katiko itu ambo sangaik takuik, tapi ambo sempat baranti dan mancubo manoloang si korban. Namun karano tangan amboo manggaretek akhianyo ambo hanyo diam sajo di ateh onda sambia mancaliak kaadaan korban. Korbannyo adolah seorang bapak-bapak nan mungkin baumua 45 sampai 50 tahun. Si bapak kayaknyo mangantuak katiko manyetir onda karano katiko itu tibo-tibo sajo si bapak mamuta gas ondanyo cukuik dalam. Hal iko kamudian manyababkan ondanyo malantak oto pick up nan ado di mukonyo. Si bapak pun kamudian tajatuh dan kakinyo taimpik onda.",descriptive
4330,"Patang siang,dikampung Lusi maadoan acara lomba MTQ, diacara MTQ tu ado salah satu acara penutup yaitu hiburan dengan mambaokan lagu kasidah diiringi jo alat musik tradisional yaitu Robana. Caro main robana dengan caro di tokok. Satiok ado acara lomba MTQ pasti selalu ado lomba robana iko. Lusi jo kawan-kawannyo ditunjuak untuk ikuik lomba robana tasabuik. Sebelum ikuik lomba robana Lusi jo kawan-kawannyo latihan di rumah Linda, dengan pelatih 2 urang nan alah ditunjuak samo tim dari jorong.  Agak sakitar duo minggu kami latihan robana dengan serius akhianyo jadwal MTQ pun dimulai. Lusi urang nan batuyuas untuak mamacik rabana gadang, sahinggo inyo dilatakkan diposisi balakang. Sadangkan Linda nan mamacik alat musik lain nan labiah ketek yaitu tipung inyo dilatakkan diposisi tangah. Sado urang nan mangikuti perlombaan untuak bidang hiburan iko alah mampunyoi posisinyo masing-masing. Sasuai dengan intruksi pelatih, kami manyalasaikan perlombaan dengan baik. ",narrative
7149,"Barapo kabalakangan ado sabuah utasan dari internet tantang sauranga pakarajo kantua nan curhat bakpo inyo paniang manghadapi pakarajo Gen Z. Era kini alah mamasuki pakarajo Gen Z nan mano umuanyo mainjak umua 11 hinggo 26 tahun tahun 2023. Generasi Z ko mampunyoi steoreotip nan bakambang sabagai sakumpulan anak-anak mudo nan indak lapeh dari gedget. Banyak nanmangeluh payahnyo manghdapi Gen Z nan rada payah diatur dan talalu bebas barani. Alasan-alasan nan manjadi geram pakarajo nan maagiah caritonyo di internet itu adolah manundo karajo jo alasan sadagn kanai mental health dan butuh healing. Sadangkan karajo di kantua paralu tangguangjawab sarato komitmen nan alah ado di kontrak karajo. Kalau mode iko, karajo banyak nan tatunda mandiang rekrut urang nan sabana bisa karajo tapi dgn kualifikasi standar dibandiangkan jo urang dengan kualifikasi tinggi tapi tanggungjawan dan etitut karajo nan randah.",argumentative
1406,Kampuang ambo talatak di daerah tapi lauik. Dek kampuang ambo ko tamasuak daerah nan tatingga mambuek daerah pasisianyo tu masih kumuah dan ndak tauruih. Pokoknyo kok lewat di tapi lauik nyo tu pasti kalian akan mancium baun anyia lauik nan sangaik kuek. Ambo dek ndak tahan jo baun anyia mode tu pasti ambo selalu mancari caro supayo ndak muntah katiko lewat sinan. Ambo takuik beko kok ado dari penduduak kampuang ambo nan tasingguang. Jadi caro nan ambo lakukan supayo ndak muntah katiko mambauan baun anyia di sekitaran pantai tu adolah dengan caro manutuik kaco oto. Abis tu ambo iduik an AC sakancang-kancangnyo bia pewangi nan ado di dalam oto aromanyo manyerbak sahinggo baun anyia dari lua tu ndak masuak ka dalam.,expository
757,Bagi kalian nan mamiliki panyakik mood swing bausaho lah untuak marubahnyo. Ndak panyakik keren bagai mood swing tu do. Kalian harus tau apo nan kalian lakukan tu adolah sesuatu nan  tanpa kalian sadari marusak hati urang bahkan marusak mood urang tu. Apo lai kalau kalian alah gadang. Harusnyo kalian tu alah bisa manampek emosi kalian. Urang malakik muak se nyo akan basaba. Kalau alah ndak tatahan lai beko diasiangan kalian dek lingkungan baru tau raso. Baru tapacik tapi lapiak. Makonyo bausaho lah lai. Jan mangecek ndak bisa. Kalau alah niek tu bisa se beko tu.Caliak an lah kalau ndak pacayo.,persuasive
3193,"Pangalaman masuak ka kosan kawan kumuah bana. Rancano ambo nio makan siang di kosan kawan, kareno kosan kawan labiah dakek jo kampus. Pas masuak ka teras muko kosan kawan tu, baleyak sadonyo makanan entah punyo sia. Lato bana, ambo jajok bana mancaliak makanan nan alah lato tagaletak se di teras. Baa indak tacaliak jo indak diliwaik i makanan nan lato tu, soalnyo ka kamar kos kawan liwaik situ. Kawan ambo pun takajuik, dan mananyoan itu didalam grup kosan inyo. Kareno kamar kosan disiko banyak dan indak tau itu punyo siapo. Mungkin inyo malatak an se makanan nan tu disampiang kotak sampah tapi indak marapikannyo, sahinggo di gaduah dek kuciang.",narrative
2014,"Ambo sadiah bana kareno mulai dari hari senin pagi ko ambo indak lai bakarajo di perusahaan ko. Banyak urang nan kanai PHK tamasuak ambo, padohal ambo baru satahun tingga disiko. Ambo alah dapek jo kawan nan lamak di ajak bamain dan bacarito, tapi kini alah ndak bisa basamo lai do. Ambo juo sadiah mamikian baa karir ambo salanjuiknyo. Perusahaan tampek ambo kanai PHK ko tamasuak tampek karajo yang lamak jadi sadiah ambo tamasuka urang nan kanai PHK. Atehan ambo surang yang maagish surat dan gaji tarakhir untuak awak. Sibuk lai ambo mancari karajo sambia maingek an baa waktu ambo ado di Perusahaan tu. ",narrative
2541,"Lionel messi yang manjadi pamain tabaik tahun ko. Inyo juo adolah olahragawan favorit ambo. Lionel messi adolah saorang pamain sepak bola profesional yang marupokan kapten tim argentina. Messi acok juo dianggap sabagai pamain tabaik dan dianggap sabagai pamain yang hibaik sapanjang sajaroh. Sebagai pemain timnas argentina, messi manjadi pamain dengan gol tabanyak sapanjang maso bagi timnas argentina. Ambo yang juo pamain bola di kampuang juo nio manjadi pamain yang hibaik bantuak messi. Dengan caro manambah porsi latihan surang, siap tu ambo rutin latihan fisik, katigo istirahaik yang cukuik, siap tu pola makan dijago dan mampu beradaptasi jo sagalo kemungkinan misalnyo mangganti palatiah.",expository
8108,"Ayam pop adalah makanan khas Minang nan ndak banyak urang tau. Awak bisa mancubo ayam pop di rumah makan padang, tapi ndak sadonyo rumah makan padang nan manyadioan samba iko. Ayam pop ko olahan ayam nan warnanyo putiah dan lambuik dagingnyo. Warnanyo putiah karno ayam diabuih jo aie karambia, jahe, dan bumbu lainnyo, abih itu digoreng salayang supayo lua ayam kariang tapi ndak sampai barubah warna.  Ayam ko rasonyo lamak, gurih, asin, dan ado raso padeh salayang dari jahe. Dagiang nyo lambuik karno di abuih atau bisa lo dipresto supayo labiah empuk. Buek nan nio cubo menu lain di rumah makan padang bisa pasan ayam pop ko.",descriptive
5591,"Ado banyak ide jualan nan bisa di jua dirumah. Ide ko bisa di pakai dek ibuk-ibuk nan indak karajo, mahasiswa nan utuh tambahan pitih lanjo ataupun dek kapalo kaluarga. Salah ciek ide jualan an kini ko sadang viral dan banyak di gemari adolah sandwich buah. Iyo batua, biasonyo sandwich ko padeh, tapi kini awak buek variasi buah sahinggo inyo jadi manih. Bahan yang di butuahkan saketek dan mudah di dapek, aitu roti tawa, whipcream, dan buah. Awak bisa mangkreasikan buahnyo sasuko awak, bisa manga, stroberi dan lain sabagainyo. Caronyo latak salembar roti tawa kamudian oleskan whipcream buek agak taba. Kamudian masuakan potongan buah ka atehnyo. Satalah itu tutuih jo olesan whipcream baliak, baru latak roti tawa di atehnyo. Awak bisa mambungkuih iko jo plastic sabaluam bamasuakan ka kulkas, tapi kalau indakpun indak sabagai juo do. Satalah bamasuakan ka dalam kulkas salamo ampek jam, kaluaan. Balah bia inyo jadi ketek dan siap di makan.",expository
7358,"Rambuik panjang tasabuik ternyato pernah baguno untuak manyalamek an saurang anak ketek nan tajatuah ka kolam dalam sabuah pesta parnikahan. Rabuik nan bagaya dreadlock itu manjadi tali panyalamek untuak si anak. Kandati rabuiknyo dibiaan panjang. Savjibhai maraweknyo jo talenan. Inyo mancuci rambuiknyo salamo tigo jam sahari. Sakalipun mancuci rambuik, inyo manghabisan 8 mililiter sampo bia indak kumuah dan baun. Inyo mangakui bahwa biaya parawatan rambuiknyo sungguah maha, tapi karano alah manjadi tugas suci dari dewa, inyo sanang-sanang sajo. Savjibhai sanang karano cucu-cucunyo salalu mambantu mancuci rambuik. Pado awalnyo, Savjibhai acok digalak an dek kawan-kawan sabagai saurang bencong karano rambuiknyo. Namun, inyo yakainrambuik panjangnyo berkat dari dewa.",argumentative
6189,"Kabudayaan Indonesia iolah kabudayaan nan hanyo ado dan dimiliki dek bangsa Indonesia surang. Satiok kabudayaan daerah mampunyoi ciri khas masiang masiang. Bangsa Indonesia mampunyoi kabudayaan lokal nan sangaik kayo dan baraneka ragam. Dek sabab itu, sabagai ganarasi panaruih, kito wajib manjagonyo karano eksistensi dan katahanan kabudayaan lokal barado dalam diri ganarasi mudonyo, dan jaan sampai tabuai atau tajarumuih kapado budayo asiang. Iko disababkan karano indak sado budayo asiang sasuai jo kapribadian bangsa Indonesia, bahkan banyak kabudayaan asiang mambaok dampak negatif. Sabagai negara kapulauan pasti sulik untuak mampatahankan pasatuan dan kasatuan di antaro masyarakat. Namun, hal itu bisa diminimalisir jikok kito mampunyoi kapadulian dan kasadaran untuak manjago, mampalajari, dan malastarikan, sahinggo kabudayaan lokal nan sangaik kayo di Indonesia ko tetap utuh dan indak punah, apolai sampai dibajak atau dicuri dek negara lain karano kabudayaan marupokan identitas suatu bangsa dan negara.",descriptive
6569,"Kalian nan mampunyoi katakutan nan akhianyo barubah manjadi raso trauma, lakukanlah hal-hal barikut. Partamo, barilah diri kalian waktu untuak manyasuaikan diri jo keadaan nan inyo alami kini. Hal iko dibutuahkan karano biasonyo satalah mangalami suatu kajadian nan manyababkan trauma hiduik akan taraso sangaik sulik. Kaduo, mintalah dukuangan untuak diri kalian dari urang-urang tadakek. Hal iko kalian butuahkan karano satiok manusia pasti mambutuahkan dukuangan untuak bangkik dari katerpurukannyo. Katigo, komunikasikanlah apo nan kalian raso kapado urang nan ahli di bidang psikologis. Hal iko dibutuahkan agar kalian dapek maekspresikan parasaan takuik nan kalian alami. Terakhir, lakukan rutinitas harian kalian sacaro perlahan-lahan. Hal iko dilakukan untuak mangambalikan suasana hati dan kabiasaan kalian.",persuasive
2346,"Salain takajuik kena prank tapi awak kesal jo pasti karena karajo kawan awak yang mambuek jantuang naiak turun. Tibo se ado kado diateh meja ambo, ambo kiro itu adolah sabuah kado yang sabananyo. Pas ambo bukak takajuik bana ambo isinyo adolah hewan nan sadoalah ambo indak suko dan mambuek ambo takajuik bana sampai manjariak. Kadonyo ko bantuak nyo dari lua ancak, warno pink, indak gadang dan indak jo ketek kotak nyo, caro mambukanyo ditakan. Isi dalam nyo nan mambuek takajuik karena ado kecoa, ular, mancik dan binantang-binantang ketek. Walaupun itu mainan tapi sakileh memang mirip bana jo aslinyo, sabanalah prank kawan ambo ko.",descriptive
6134,"Mangapo sangaiklah pantiang untuak mananamkan body positivity dalam diri? Karano body positivity arek kaitannyo jo kasehatan mental sasaorang. Bantuak pandangan diri kito ka tubuah surang tantunyo baparan dalam bagaimano kito marasokan, bapikia, atau batindak maupun baparilaku takaik body image atau image tubuah. Pandangan tarhadap body image sangaiklah krusial dalam manantukan dan atau mampangaruhi kasehatan psikologis kito, sabab body image marupokan pandangan subjektif saorang individu tarhadap tubuahnyo, nan tantunyo babeda jo bagaimano tubuahnyo Nampak sasungguahnyo. Mampunyoi body image nan elok barati alah mananamkan pola pikia body positivity. Panalitian pun manyatokan baso mampunyoi body image nan  negatif nan bawujudkan raso katidakpuasan akan tubuahnyo surang dapek manjadi pamicu resiko tarancamnyo kasehatan mental sasaorang, tamasuak jo mamicu muncuanyo simptom-simptom depresi dan eating disorders.",persuasive
4704,"Jenis pembullyan sangek banyak nan tajadi di lingkungan masyarakat saat iko contohnyo takah pembulian nan dilakuan melalui perkataan sacaro langsung maupun di media sosial. Selain itu juga jenis pembulian Yang parah takah manyakiti fisik iko marupokan tindakan nan haruih ditangani sacaro ketat. Korban pembullyan sacaro fisik iko biasonyo mereka indak dapek melawan sahinggo mereka hanyo inyo manerima amukan dan tindakan kasar dari para pembully. Takah pembulian nan pernah dilakuan dalam pemberitaan akhir-akhir iko di ma korban tasabuik dipukul sampai inyo masuak rumah sakit. Korban nan mamiliki fisik nan lemah dipukuli taus manerus sahinggo inyo manjadi sangek lemah dan takut untuak melaporkannyo kapado urang tuo karano inyo takut untuak barurusan jo para pembully itu lagi. Maka dari itu kasus pembullyan iko mamang haruih ditangani sacaro tepat agar indak tajadi lagi pada urang lain.
",argumentative
1716,"Ambo pernah makan makanan yang awalnyo ambo ndak suko bana karena bahan masakan yang ado didalamnyo tu agak aneh se bagi ambo wakatu itu tapi kini ambo alah suko soalnyo lamak kiro e. Namonyo rujak cingur bayangan se lah bahan nyo tu dari iduang jawi tapi makanan ko populer bana di surabaya. Mandanga kato iduang se ambo alah ramang-ramang bulu tangan ambo, baa lah bantuak iduang sapi di makan. Awak caliak se jawi yang masih hiduik, iduang nyo tu kan tampe kumuah lah istilah nyo tapi dijadian bahan masakan. Ambo alah mangecek an ndak nio makan itu ka kawan ambo yang urang surabaya tapi dipaksonyo keceknyo cuboan se lah dulu jan bayangan iduang jawi tu, sambil tutuik mato ambo disuoak an jo kawan ambo pas alah ambo kunyah dan dirasoan bana kiroe lamak juo.",descriptive
357,"Katiko ujian seleksi masuak PTN tingga maituang hari, ambo selalu dinasehati dek urang tuo ambo supayo giat baraja. Urang tuo ambo sangat berharap ambo bisa masuak ka PTN supayo biaya untuak kuliah labiah ringan. Tapi dengan sombongnyo ambo mahirauan nasehat urang tuo surang. Ambo tetap pai bamain kian kamari dengan alasan supayo di hari H pikiran ndak stres. Hingga tibo waktu pengumuman kelulusan ternyato ambo ndak ditarimo di satu pun pilihan PTN. Malu rasonyo basuo jo kaduo urang tuo karano alah mahiraukan nasehat mereka dan pastinyo mambuek mereka kecewa. Iko adolah pelajaran untuak awak sadonyo. Kalau nio salamik iduik jan pernah mahirauan nasehat urang tuo karano mereka adolah pintu sarugoo awak. Ridho Allah tu ado pado ridhonyo.",persuasive
1055,"Dari ketek ambo selalu kanai buli dek kawan-kawan. Alah jadi makanan sahari-hari dihino-hino dek urang-urang di sakalialiang ambo. Mungkin karano bantuak fisik ambo nan babeda dari nan lain. Dulunyo memang ambo sempat emse jo diri ambo surang, sampai-sampai ambo ndak nio kalua dari rumah, maleh bakawan jo anak-anak sagadang ambo. Cuma makin gadang ko ambo makin paham ba a caro nan mangkuah dan bisa mambuek perasaan emse ambo ko hilang. Caro pertamo nan ambo lakukan adolah dengan malupoan apo nan jadi kekurangan diri dan fokus kapado hal-hal nan jadi kalabiahan ambo. Abis tu ambo ndak pernah baranti-baranti untuak basyukur taruih kapado Allah nan alah mancipatakan ambo.",expository
6663,"Kaluarga ambo mampunyoi sabuah usaho nan lah dibangun sajak awal tahun 2000. Usaho kaluarga ambo adolah mangaleh bawahan padusi seperti rok, kulot, dan sajanisnyo. Usaho iko dimulai dek mamak ambo pado awal tahun 2000. Saat itu mamak ambo pai marantau ka Jakarta dan tingga di kos basamo jo kawannyo. Mamak ambo mamulai bisnisnyo dari nan ketek-ketek labiah dulu. Awalnyo inyo bakaliliang di Pasa Tanah Abang manawarkan barang dagangannyo. Samakin lamo usaho nan dimulai dek mamak ambo iko samakin bakambang. Akhianyo satalah itu mamak ambo mambawo adiak-adiak dan amaknyo marantau ka Jakarta. Kini kadai mamak ambo lah ado 3 di Pasa Tanah Abang. Kadai itu diisi dek adiak-adiaknyo nan salah satunyo adolah amak ambo.",narrative
5670,"Bayi pertama nan dilahirkan dari 3 urang tuo. Iko marupokan upayo partamo di dunia nan manggunokan teknik tigo urang tuo nan kontroversial, nan partamo kali dilaporkan dalam majalah New Scientist. Urang tuo nan barasal dari Jordania ko mandaftar untuak mandapek bantuan dari dokter di Amerika Serikat dan ditabangkan ka Meksiko untuak manjalani prosedur ko karano teknik pambuahan dari 3 urang tuo ko indak disatujui di AS. Sajumlah pakar mangkritik pangumuman dari pacobaan ko nan dilakukan malalui laporan di dalam majalah dari pado diungkap dalam jurnal nan di-review dek kalangan ilmuwan, dengan mangatoan paralu labiah banyak panalitian dilakukan untuak mamahami riset ko.",argumentative
2583,"Latihan Muaythai di sakolah ambo dilakuan satiok hari minggu. Awalnyo ikuik muaythai kareno disuruah jo amak untuak bisa malindungi diri surang. Muaythai sabannyo adolah olahraga tarung yang bisa dikecek an olahraga ekstrim. Kareno barisiko cedera dan malakuan parlawanan. Namun, untuak awak nan nio olahraga iko untuak manurunan barek badan bisa juo. Jadi malakuannyo jo palatiah muaythai dan indak malakuan serangan baliak kareno hanyo sabagai sarana olahraga indak untuak bataruang. Manfaaik dari muaythai ko salain manurunan barek badan bisa juo manyihaik an jantuang dan mental awak. Mangko dari itu, kalau ado ekskul muaythai atau tampek latihan muaythai. Marilah cuboan olahraga yang ciek ko.",persuasive
2027,"Hal nan indak dibayangkan bisa tajadi oleh manusia, waktu taraso sabanta. Sakatiko se urang nan awak sayang pai tanpa mangucapkan sapatah kato pun. Kini itu nan dirasoan dek Rika, rika sadiah bana katiko pulang ka rumah mandapek an kakak nyo alah tagaletak di ruang tamu. Badan kakak nyo tabujua kaku, warno badan nyo alah mamutiah, pas dipacik dek ria suhu badannyo alah barubah, ado juo lebam di sekitar tubuh kakak inyo. Ria manangih sajadi-jadinyo sampai sadoalah tetanggo mandanga dan manolong ria, ado juo nan manelpon polisi. Tanyato pas diselidiki oleh pihak kepolisian yobana kakak ria memang dianiaya urang. Motif pelaku adolah karena kakak nyo rika mancaliak palaku sedang marencanakan pencurian pitih dirumah rika",descriptive
2984,"Sadang viral bana urang mareview cemilan viral di salah satu aplikasi nan di sukoi jo urang awak. Banyak bana konten-konten yang mareview cemilan nan ciek ko. Ambo saking ndak tahan lai kareno ado nan mareview keceknyo cemilan ko lamak langsuang ambo bali jo pasan online di malam hari. Kareno review an urang-urang nan ambo caliak tu nampak lamak bana. Keceknyo bikin nagih, ndak bisa ambo mancaliak se langsuang ambo pasan. Alah duo hari tibo lah cemilan tu, tanyato lai lamak tapi untuak nan indak punyo gigi jan cubo-cubo makan iko lai. Kareno amak ambo se sakik gigi nyo dek kareno makan itu.",narrative
4057,"Banyanyi alah banyak manjadi hobi banyak urang dari dulu. Banyanyi dapek dilakuan di mano sajo bahkan dikamar mandi. Hobi banyanyi dapek mambuek suaro talatih untuak kalua. Sahinggo, sacaro indak langsuang dapek mambuek seseorang labiah lugas dalam mangecek baik itu secara pribadi maupun jo banyak urang. Alah banyak urang nan manjadian hobi banyanyi sabagai sumber pemasukannyo. Dimulai jo hobi banyanyi alah banyak urang nan terkenal contohnyo Judika. Banyaknyo urang terkenal melalui hobi banyanyi mambuek banyak urang mandalami untuak malatih olah suaro bia dapek manghasilan suaro nan rancak. Salain itu, urang nan indak punyo keahlian olah suaro nan rancak pun dapek mampunyoi hobi banyanyi. ",argumentative
710,Ambo sangaik berang kapado urang nan alah mahino adiak ambo. Masa adiak ambo dikecek an bantuak anak monyet. Sampai-sampai adiak ambo ndak nio basuo jo urang dan manguruang diri di kamar. Kurang aja bana muncuangnyo. Ambo kalau di hino dek urang bisa saba. Tapi kalau alah anggota keluarga ambo nan dihina ndak ado kato maaf untuak urang tu. Ambo sarang urangnyo langsuang. Setelah ambo tanyo makasuik tujuan ka urang nan manggalak an adiak ambo nyo jawek cuma iseng se. Batambah berang lah ambo dibueknyo. Akhirnyo ambo baok anak tu ka rumah untuak maminta maaf ka adiak ambo dan bajanji ndak akan maulang perbuatannyo ka adiak ambo ataupun ka urang lain.,narrative
106,"Kawan ambo mangecek an kalau ka nusa penida jan lupo pai ke diamond beach, jadi ambo cubolah kasitu. Nusa penida merupaka suatu pulau yang ado di Indonesia yang punyo alam yang rancak bana. Banyak pantai yang lamak bana dipandang mato, salah satu nyo adolah Diamond beach yang mempunyai pemandangan yang rancak. Lokasinyo sekitar 45 menit perjalanan menggunakan kendaraan dari pelabuhan Bajar Nyuh yang mmerupakan pintu masuak dan kalua pulau iko. Waktu nan ancak pai ka Diamond Beach di pagi hari, selain menikmati keindahan awak disajian lo jo spot foto yang banyak dan menarik mulai dari tanggo sabalum manuju pantai sampai dipinggia pantainyo.",expository
835,"Resistance Band adolah salah satu alat olahraga nan bantuaknyo sarupo sauteh karet nan basipek elastis nan biasonyo digunoan dek urang untuak malatiah kekuatan dan ketahanan otot nan ado pado tubuah. Untuak manggunoan alat ko ndak sulik. Tali ko kan ado ujuang-ujuangnyo. Jadi kalian bisa maegang ujuang-ujuang tali ko dengan arah nan balawanan. Misalkan ujuang nan ciek kalian egang ka arah kiri, nan ujuang ciek lai kallian egang ka arah kanan. Atau ado lo caro lain nan bisa kalian lakukan katiko manggunoan alat ko, yaitu mainjak salah satu ujuangnyo jo kaki dan ujuang nan ciek lai diegang ka ateh satinggi mungkin.",expository
2850,"Banjir marupokan tabanamnyo daratan yang biasonyo kariang, itu tajadi kareno paluapan aia yang balabiah di suatu tampek akibaik hujan gadang, paluapan aia sungai, atau pacahnyo bendungan sungai. Masyarakat dusun Semedang Aji pernah mangalami banjir yang sangaik hebat, dan mambuek warga takuik. Kareno alah sampai ka dado urang gadang, untuak patamo kalinyo mereka harus mangungsi. Anak-anak yang ado disitu pun trauma dan katakuik bana pas banjir samakin tinggi. Padohal salamo iko indak pernah banjir disinan, alhasil pamerintah semedang aji malakuan langkah untuak mangatasi banjir yang alah tajadi. Mancegah banjir dengan mambarasiahan selokan, maimbau warga untuak mambuang sampah pado tampeknyo, maimbau warga untuak samo-samo mambuek taman dan mananam pohon.",expository
4251,"Hari besar untuak saluruah panganut agamo Kristiani yaitu Hari Natal nan tajadi ditanggal 25 Desember. Hari rayo umat Kristiani iko manandoan banyak hal nan babeda tagantuang ka siapo batanyo. Awalnyo gereja mangharapkan untuak manggunoan Hari Natal sabagai pangingek atas dosa-dosa sahinggo dapek memperbaikinyo. Hari Natal kini dimaksudkan untuak maroyoan waktu basamo untuak bakumpua basamo keluarga sambia makan dan basang-sanang. Makan malam nan rumik nan biaso ado kalkun isian, roti guluang. Hal nan paliang ikonik disaat Natal adolah banyaknyo hadiah nan diagiah dan ditarimo dari keluarga atau dari kawan dan sanak. Suasana gembira nan dipenuhi jo galak tawa nan mambuek suasana hangek. ",descriptive
2224,"Waktu ambo ka Aceh di hari libur lebaran kapatang, diajak lah ambo mancaliak-caliak rumah adaik daerah Aceh. Namo rumah adaiknyo ko Krong Bade, Aceh marupokan provinsi paliang barat di Indonesia. Rumah adaik Nanggroe Aceh Darusallam ko banamo rumah kongro bade yang babantuak rumah pangguang yang dibuek dari kayu, atap rumbia jo lantai bambu. Waktu ambo kasitu banyak hal nan unik yang ambo caliak dari rumah adaik kongro bade ko. Baa kok indak caliak se dibagian depan rumah adaik ko terdapa ciek tanggo sebagai akses kalua masuak rumah. Keunikan nyo ko adolah jumlah anak tanggo rumah warga aceh yang bajumlah ganjial.",narrative
5098,"Alah dicaritoan dan muluik ke muluik bahwa kuyang adalah makhluk yang mancari darah bayi manusia untuak dihisapnyo. Tnado-tando kuyang muncul ado sosok bawarna merah yang tabang di ateh rumah dan bayi manangih dan baranti-baranti. Sosok merah itu lah yang bawujud kuyang. Pak Candra marupokan salah satu urang tuo yang bayinyo pernah diganggu kuyang, masih untuang darahnyo alum dihisap dek kuyang. Namun ado cara yang dapek dilakukan untuk menangkal kuyang tasabuik. Ambiak seganggam sekam yang selanjutno dilempar langsuang tapek pado usus kuyang hinggo 'mereka' marasoan padiah dan akhirnyo menghilang sakatiko. Untuak bawang putiah dilatakan di bawah banta, dan lan lupo untuak malatakan guntiang basamo jo bawah putiah tadi.",expository
8025,"Pulau Angso Duo adolah salah ciek tampek wisata alam nan bisa dikunjungi kalau kalian balibur ka Suamtera Barat. Pulau iko tadapek di Kota Pariaman. Untuak manuju ka sinan, kito bisa pai ka Pantai Gondoriah talabiah dahulu sudah tu manyubarang pakai kapa nan alah disadioan. Kito hanyo paralu mambayia kapa sabanyak Rp 35.000 /urang. Sasampainyo di Pulau Angso Duo kito akan disuguahan hamparan pasia putiah nan barasiah sajauah mato mamandang, aianyo janiah sahinggo kto mancaliak biota lauik jo jaleh. Dermaga tampek kapa balabuah sangaik ikonik dan barasiah, wisatawan bisa maambiak foto jo spot dermaga kapa. Masyarakat nan balibur ka Pulau Angsok Duo indak paralu rusuah kalau litak, karano di sakitar pasisia pulau, banyak lapau-lapau nan manggaleh makanan dan aia karambia mudo. Indak hanyo itu, di Pulau nan bisa dicekan indak talampau gadang itu, tasadio pulo baaneka wahana-wahana pamainan, bantuak ayunan, atv, hammock, dan lainnyo.",descriptive
3373,"Farhan jo kawan inyo bakumpua di kadai, pas bana hari ini kini malam minggu. Biaso kalau alah bakumpua di kadai, banyak hal nan dijadian topik maota. Kalau malam ko urang sadoalah mangecek an tentang politik yang disukoi dek urang tu. Banyak yang mangecek an juo kalau inyo indak picayo jo tokoh politik. Pas giliran ambo nan ditanyo ambo jawek se, ambo suko dan mandukuang bana tokoh politik nan ciek ko. Sia lai kalau bukan Ganjar Pranowo, gubernur Jawa Tengah. Pak ganjar ko lahia di karang anyar, jawa tengah pado 28 oktober 1968. Urang tu batanyo emang ambo kenal jo pak ganjar tu. Ambo kecek an se indak kenal langsuang do soalnyo alun pernah berkenalan tapi ambo tau dari mancaliak sosial media.",narrative
262,Sanang bana akhirnyo perjuangan adiak ambo tabayia. Setelah malalui banyak tahapan akhirnyo adiak ambo berhasil mandapek an penghargaan sebagai Mahasiswa Berprestasi (MAPRES) di tingkek Fakultas. KAmbo adolah saksi sagadang apo perjuangan adiak ambo untuak mandapek an penghargaan tu. Tiok hari baraja sampai malam. Alun ka lalok kalau ndak disuruah lalok. Sampai-sampai ambo berangan karano talampau asik baraja sampai ndak kenal waktu. Bawah mato alah sampai bakantuang dan mahitam dek kurang lalok. Tapi memang perjuangan ndak akan mahianati hasil. Selamat untuak adiak ambo. Mudah-mudahan bisa jadi MAPRES tingkek Universitas. Urang tuo awak pasti akan sangat bangga mancaliak prestasi nan adiak buek.,descriptive
939,"Dulu pas amak ambo masih mudo mancuci baju pakai tangan atau supayo labiah barasiah biasonyo pakai papan cuci nan baragi-ragi. Pokoknyo kecek amak ambo kalau dulu mancuci tu harus bakumpuan bana niek karano paralu tanago gadang. Tabayang bana litaknyo dek ambo. Mungkin kok ambo ado di maso tu angkek tangan dek ndak takao. Babeda jo urang kini. Sadonyo alah sanang. Alah ado masin cuci. Untuak mambalinyo ndak lo maha. Pado umumnyo urang kini di rumahnyo pasti alah bamasin cuci. Tingga masuak an se baju ka dalam masin, pencet tombol perintahnyo tibo-tibo alah barasiah se baju ko. Tingga manjamua an se lai. ",narrative
5326,"Buah limau ancak untuk kasehatan karano buah limau adolahsumber vitamin C, serat, jo float yang sagaik paralu untuak tubuah. Vitamin C ko paralu untuak tubuah untuak mambuek sel darah putiah jo antibody yang bisa malawan infeksi dalam tubuah. Salain itu limau ko bisa lo untuak antioksidan yang dibutuahan untuak malawan radikal bebas tu bisa lo untuak mambuek kulik kencang jo kolagen. Salanjuiknyo limau ko bisa lo untuak maningkekan panyarapan zat basi dalam tubuah. Limau ko bia dimakan sasudah makan makanan barek untuak marancakan sistem pencernaan jo maningkekan metabolism. Awak bisa makan limau ko ciek untuak sahari supayo badan tatap kuek tu kabutuahan vitamin C dalam tubuah bisa tapanuahi.",argumentative
7521,"Jikok kalian indak mampunyoi poncho atau tali, kalian bisa mamanfaatan bahan-bahan dari alam bebas. Kalian bisa mambuek bivak alami nan sadarhano manggunoan kayu, dahan dan dadaunan. Syaratnyo mamparhatikan hal barikuik, pastikan kalian manggunoan batang kayu nan kokoh untuak mandirian bivak, hindari batang kayu nan lapuak jo rapuah. Untuak manjauhan dari kamungkinan kanai Hipertemia, cari tampek nan kariang jo data. Hindari mandirian bivak di daerah lambah atau lereng gunuang nan landai untuak manjauhan dari kamungkinan kanai longsor. Talalu dakek dari aliran batang aia atau lintadan binatang adolah tampek nan buruak untuak mandirian bivak. Banda ketek di sakitar bivak pantiang untuak dibuek bia aia mangalir kasakitar bivak, dan manjago dasar bivak tetap kariang dan nyaman maski sadang hujan.",narrative
5663,"Aia marupokan salah satu sumber energy. Energy didapekan dari aia nan mangalir. Energy aia mangahsilkan tanago aia nan mamanfaatkan gerakan aia dari bendungan. Pemanfaatan energy aia yaitu pado Pembangkit listrik tanago aia. Manfaat energy aia yang lain adolah partamo sabagi pambangkit tanago listrik manggunokan turbin nan manggerakan generator untuak manghasilkan tenago listrik. Nan kaduo adolah untuak keperluan transportasi, yaitu kappa atau perahu. Salanjuiknyo sabagai tampek wisata, banyak tampek nan rancak untuak mananangan diri. Dan nan tarakhir adolah untuak pangairan atau irigasi. Aliran aia disungai atau banda biasonyo dimanfaatkan untuak mangairi sawah atau kabun, karano hujan ndak salalu datang, jadi digunokan alternative lain yakninyo irigasi.",expository
3377,"Erick thohir salah satu tokoh politik nan ambo suko, kareno alah banyak kabijakan yang elok inyo agiah untuak pancari karajo di BUMN. Menteri badan usaho milik negara yaitu bapak erick thohir. Ambo tamasuak urang nan nio masuak ka bagian BUMN. Dari kabijakan apak ko manuruik ambo alah banyak mampermudah urang nan nio masuak atau mandaftar manjadi keluargo BUMN. Buktinyo se bara bulan nan lalu babarapo instansi dibukak baribu-ribu lowongan yang bisa awak piliah untuak mandaftar ka BUMN. Kareno ambo baru siap lulus bana dari Perguruan Tinggi, ambo raso itu adolah kesempatan yang gadang diagiah jadi banyak kawan ambo juo yang ikuik daftar ka BUMN.",argumentative
179,"Olahraga adolah kegiatan nan sangat penting untuak awak lakukan demi manjago kebugaran tubuah. Ndak cuma sekedar sehat nan awak dapek, olahraga bisa mangalua an senyawa kimia nan buek perasaan labiah sanang dan bahagia. Selain tu, bagi nan punyo badan gadang olahraga bisa mambuek barek badan takontrol jiko dilakukan sacaro teratur, sahinggo labiah pacayo diri. Caliak lah urang nan suko baolahraga pasti auranyo labiah kalua dibandiangkan urang nan ndak suko baolahraga. Akan nampah labiah layua badannyo. Jadi, kalau ado wakatu luang kalian bisa bana melakukan aktivitas olahraga. Ndak mesti pai ka tampek gym, cukuik di rumah se kalian alah bisa baolahraga. Salam sehat untauk awak sadonyo.",persuasive
6563,Bu Retno mangalami trauma nan sangaik mandalam. Trauma tersebut dialaminyo karano raso takuik nan mandalam nan inyo rasokan. Katakutan dan trauma iko muncul karano Bu Retno acok mandapekkan palakuan kasa dari suaminyo. Bu Retno lah 10 tahun manikah dan salamo 10 tahun itu juo Bu Retno acok mandapekkan palakuan kasa dari suaminyo. Palakuan kasa dari suaminyo itu mambuek Bu Retno harus mangalami trauma kronis. Bu Retno sangaik sensitif dengan parlakuan kasa karano kajadian KDRT itu. Bu Retno akan maraso katakutan katiko ado urang nan basuaro agak kareh di dakeknyo. Hal iko disababkan karano suaminyo acok mahariaknyo jiko inyo malakukan kasalahan.,narrative
6797,"Aborsi marupokan praktik manghantikan kahamilan nan manggunokan caro manghancuakan janin nan ado dalam kanduangan. Urang-urang nan malakukan aborsi mangaku malakukan kagiatan itu karano babarapo alasan. Praktik aborsi iko masih manuai pro dan kontra dari masyarakat umum. Hal iko disababkan karano banyak negara nan malegalkan tindakan iko. Di Indonesia sendiri aborsi hanyo buliah dilakukan untuak alasan medis dan untuak urang nan mangalami pamarkosaan. Hal iko diatur dalam pasal 75 UU nomor 36 tahun 2009 nan mambahas tentang kasehatan. Dalam undang-undang itu dinyatokan jiko kagiatan aborsi indak diizinkan untuak dilakukan di Indonesia, kacuali untuak kondisi darurat medis. Kondisi darurat medis nan dimaksud adolah jiko kondisi nyawa si ibu dan si janin tarancam. Dalam undang-undang itu dinyatokan juo kalau aborsi buliah dilakukan dek korban pamerkosaan.",expository
1229,Waktu ambo kuliah dulu ambo alah mulai usaho kecil-kecilan. Dek ambo hobi ba make up make up ko makonyo ambo cubo lah untuak manggaleh berbagai macam kosmetik. Namonyo urang baru mulai usaho pasti ndak langsuang rami. Pernah waktu itu ndak ado penjualan samo sakali. Ndak cuma sahari tapi bahari-hari. Kok ka mintak tolong ka urang gaek malu rasonyo. Akhirnyo ambo cubo pasarkan galeh ambo ko di instagram. Ambo promosikan lah lewat instastory. Ruponyo usaho ambo tu mambuahan hasil. Urang lah mulai mangenal usaho ambo sahinggo omset pun maningkek satiok harinyo. Alhamdulillah kini ambo alah bisa manikmati hasil usaho ambo surang.,narrative
1592,"manuruik ambo ndak paralu lo awak bacak-cakak dalam pemilu kali ko do. Jaleh tujuan awak melakukan pemilu ko adolah untuak mamiiliah pemimpin nan layak nan bisa untuak mamimpin nagari ko, bukan untuak manciptakan sabuah papacahan nan tantu sangaik mampengaruhi kapado persatuan dan kesatuan bangsa. Seharusnyo disiko nan manjadi poinnan mestidi paratian basonyo masyarakaik mampunyoi pandapek nan baeda-beda dalam maliek dan mamiliah calon pemimpinnyo. Mako dari itu di ado an lah pemilu ko untuak mandapek an hasil bedasarkan poling suaro dari saluruah masyarakaik Indoenesia nan lah bausia 17 tahun ka ateh dan lah mampunyoi KTP agar keputusan nan dihasilkan adil tanpa adonyo embel-embel dari urang-urang nan bakuaso.",argumentative
4087,"Dihari minggu, Nita jo Sari pai marathon. Inyo pai kasalah satu tampek nan biaso dijadian tampek untuak baolahraga mode marathon,basepeda, ataupun bamain bola. Inyo badua pai mamakai motor dari kos. Katiko alah sampai disitu, inyo baduo mamakiran motor ditampek khusus parkir. Satalah mamarkiran motor, gadih-gadih nan sadang mamakai sarowa training itam ko mancaliak ado acara nan manyadioan sesi undian berhadiah untuak peserta nan ikuik senam. Mancaliak hal itu, inyo baduo langsuang maambiak nomor peserta. Senam basamo pun dilakuan dengan keseruan gerakan-gerakan nan mambuek badan rileks. Disela-sela acara ado sesi pengumuman pemenang undian dan indak disangko nomor peserta Nita lah nan diimbau. Nita sanang bana dek mandapekan undian partamo di hiduiknyo. Sari nan mancaliak itupun basorak sanang dibawah panggung untuak maagiah salamek ka Nita.",narrative
3269,"Raso malu tu manggaduah hari bana, jadi iko carito alimah nan mambueknyo malu. Padohal inyo nio manikmati hari dengan mamakai baju nan baru inyo bali. Malu bana alimah kareno ado urang nan baju nyo samo bana jo inyo dan barado di tampek yang samo. Alimah pai jo kawan-kawan nan lain, inyo maraso malu juo dicaliak urang lain jo kawan-kawannyo. Ambo malakuan langkah iko supayo indak malu bana. Patamo salalu maaliahkan perhatian dari urang tasabuik, kaduo cari barang nan bisa manutuik baju nan samo ko, katigo tunggu se sampai inyo pai baru lapeh, siap tu jan maraso malu punyo baju kamba jo urang lain kareno hal itu wajar se.",expository
5930,"Islam manyabuik politik jo istilah Siyasah. Jikok nan dimukasuik politik iolah siyasah maatur saganok urusan umat, mako Islam sangaik manakankan pantiangnyo siyasah. Bahkan Islam sangaik mancela urang-urang nan indak nio tahu tantang urusan umat. Tatapi jikok siyasah diaratian sabagai orientasi kakuasaan, mako sasungguahnyo Islam mamandang kakuasoan hanyo sabagai sarana manyampurnakan pangabdian kapado Allah. Tapi Islam hanyo manjadi sarana dalam masalah kakuasoan. Sabagian urang acok kali manilai istilah politik Islam diaratian sabagai politik manuruik perspektif Islam, hal itu sabagai bantuak hal nan wajar karano dalam dunia nyato kito salalu dihadokan pado praktik politik nan kurang atau samo sakali manyimpang dari ajaran Islam.",descriptive
897,Kalau kalian hanyo manonton urang batandiang kudo di TV bagageh lah kalian bisuak pai ka tanah lapang pacu kudo nan ado di Sawahlunto. Lakeh lah barami-rami awak pai ka sinan. Awak cuboan lo sensasi manonton pacu kudo tu sacaro langsuang. Ba lo seronyo. Pasti bisuak tu rami bana urang nan ka manonton soalnyo iko pertandiangan nan pertamo kali diadoan di Sumatera Barat. Masa urang dari ujuang nagari sinan datang ka siko nan awak urang nagari ko bana ndak pai manonton. Rugi bana rasonyo manyio-nyiokannyo. Apolai kok nio manonton ko ndak paralu bayia karcis alias perai. Jan banyak juo pikia lai. Langsuang kali.,persuasive
7718,"Talabiah lai pado euthanasia non-volunteer. Maski alaun ado aturannyo sacaro khusus, manuruik hukum positif Indonesia, tindakan ko dianggap samo jo pambunuahan atau kalalaian nan baujuang kamatian. Dangan damikian, tindakan suntiak mati dalam bantuak apopun tetap digolongan sabagai tindak pidana atau kajahatan. 3) Hukum euthanasia manuruik agamo. Salain badasarkan kode etik jo undang-undang, euthanasia indak dibatuahn manuruik nirma agamo nan balaku di Indonesia. Oleh sabab itu, indak dibanaran siapopun marangguik kahidupan urang lain nan mandarito apopun bantuaknyo, tamasauk malalui praktek euthanasia (suntiak mati). Di sampiang itu, tadapek kakhawatiran bilo praktik ko dilegalkan, ado pihak-pihak nan manyalahgunoan aturan tasabuik. Misalnyo malakukan suntiak mati atau bunuah diri nan dibantu pado pasien sabananyo indak bana-bana nio mati malainkan masih nio mandapek an partolongan medis.",persuasive
1302,"Zebra (sub genus Hippotigris atau disabuik juo jo kudo balang dek urang minang) adolah hewan nan barasal dari Afrika nan terkanal karano ciri khas nyonan mampunyoi warna hitam putiah. Bagi nan suko jo warna-warna monokrom pasti sangaik suko mancaliak warna kulik zebra ko. Jan salah, kulik balang nyo tu manuruik beberapa teori punyo fungsi tersendiri. Fungsinyo antaro lain untuak mahindarkan diri dari langau. Selain itu, walaupun di caliak sakileh loreang zebra ko samo se, ternyato nyo punyo loreang nan babeda-beda sasuai jo jenis nyo. Jenis zebra ko antaro lain ado 3 macam, yaitu nan pertamo zebra grey, zebra darek, dan zebra gunuang. ",descriptive
946,"Caro untuk mambuek masin cuci front loading tahan lamo adolah dengan selalu mancuci tabuangnyo minimal sakali 6 bulan. Adopun langkah-langkah untuak mambarasiahan tabuangnyo tu sangat sederhana. Nan pertamo, kalian masuak an detergen caia kaian ka dalam masin cuci saroman mancuci biaso. Abis itu kalian tingga santuah se time delay dan smart diagnosis sacaro basamo-samo beko otomatis masin cuci akan mambarasiahan tabuangnyo surang. Pastikan watt listrik di rumah kalian kuek karano untuak mancuci tabuang ko manggunokan aia angek sahinggo tarikan listrik akan labiah kancang daripado mancuci biaso. Jan sampai mati di tangah jalan masin ko. Kalau mati tu tapaso lo ulang proses nyo dari awal baliak.",expository
2784,"Hari kamarau tibo, pas bana hari minggu ko indak sakolah. Kalau kamarau tibo kami sarumah pasti mandi jo mancuci di sungai. Kareno aia sumua alah saketek dan payah untuak naiak jadi aia tu saketek bana. Dodi ko sanang bana main aia, inyo alah pernah juo tahun lalu wakatu kamarau mandi sungai bantuak kini. Dodi ko maraso alah bagak se, kareno dulu pernah jo ka sungai di siko. Pai lah inyo ka tampek urang asli dakek sungai tu, urang-urang tu malumpek dari tampek tinggi ka aia. Dodi ko nyo ikuik an lo urang tu malumpek bebas ka aia. Padohal inyo alun bisa bana baranang, takuik bana dodi kareno pas lah sampai aia kaki nyo indak nyampai dan lumayan jauah dari dasar sungai. Untuang se urang-urang manyalamaik an dodi.",narrative
3610,"Dalam islam awak alah diajaan bana kalau penyimpangan seksual adolah hal yanh buruak dan marupokan dosa gadang. Perilaku manyimpang dari sasamo jenis, nio itu sasamo laki-laki atau sasamo padusi dan urang nan nio manyarupoi sesuatu yang saharusnyo bukan gender inyo. Islam maagiah babarapo caro untuak masalah iko dan memang caro iko juo yang pernah dikecek an nabi muhammad saw. Patamo suruhlah anak kalian yang bausia 10 tahun untuak pisah tampek lalok dan ajaan juo nilai-nilai agamo, kaduo mambiasokan anak bamain jo alat atau jenis permainan sasuai jo jenis kelamin mereka, katigo katiko tumbuh gadang awasi salalu anak dan agiah pangajaran sasuai jo umua inyo. ",expository
2037," Dimas salalu mamantiangkan urang lain dari pado dirinyo surang. Itulah nan mambuek inyo maraso gagal kali ko. Dimas maraso gagal manjadi abang nan elok bagi adiak inyo surang. Adiak inyo nio minta japuik tapi malah disuruah pulang surang, dimas malah mangawanan kawan padusi nyo duluan yang mamimta tolong jo inyo, dari pado ka adiak inyo surang. Akhirnyo adiak dimas bajalan kaki sakitar 2 jam an baru nyampai ka rumah. Katiko alah sampai tumbang lah adiak inyo tu karena perjalanan yang panjang dan mambuek latiah. Dimas maraso gagal manjadi saorang abang katiko dapek kaba kalau adiak nyo pingsan katiko baru sampai rumah. Langsuang taingek dek dimas baa inyo tadi mamantiangkan urang lain dari pado adiaknyo surang.",descriptive
7413,"Harus diakui kalau para selebritis pun tarnyato manusia biaso. Bagaimano indak, maski manyandang gala 'artis' nan dialu alu kan dek masyarakat, para selebritis pun pernah pulo punyo pangalaman mamalukan. Indak takacuali salah satu artis papan ateh Indonesia, Acha Septriasa. Balakangan, artis cantik tasabuik taliek sibuk promosi wara-wiri. Pasalnyo, film tabaru nan inyo bintangi mulai tayang di bioskop tanah aia. Tantunyo launching film tasabuik manjadi kabanggaan surang bagi Acha talabiah Wakil Gubernur DKI Jakarta, Sandiaga Uno turuik hadir mandukuang filmnyo. Namun, ado kajadian iandak tadugo katiko inyo sibuk malayani sesi foto. Mandadak anaknyo galisah manunggu kadatangannyo di rumah. Tantu sajo hal ko mambuek Acha harus bur-buru pulang. Sontak, Acha tangah panik manghubungi supir pribadinyo untuak bagageh manjampuik. Taliek jauah, otonyo alah manunggu di muko. Acha bapamitan kapado fans dan Pak Sandiaga Uno, tapi oto nan dinaik an dek Acha adolah oto pak Sandiaga Uno. ",argumentative
8094,"Juni tahun 2016 adolah tahun nan sangaik bakasan bagi den. Iyo, den akhirnyo ditarimo di Unpad lewat SBMPTN. Sempat putuih aso karano di SNMPTN den indak lolos di tigo buah jurusan nan den ambiak. Pas pangumuman SBMPTN hari itu, den mambukaknyo di rumah basamo Amak jo Apak den. Babarapo kali sistem sempat error mungkin karano urang lain banyak pulo nan maakses, satalah mancubo babarapo kali lai, akhirnyo bisa. Alhamdullillah, den ditarimo di pilihan katigo den jurusan Sastra Indonesia, Fakultas Ilmu Budaya, Universitas Padjadjaran. Den langsuang mamaluak Amak jo Apak. Kaduo gaek den pun ikuik taharu dan manetesan aia mato. Hari itu kami syukuran ketek-ketek maundang dunsanak nan tingga indak jauah dari rumah untuak makan malam basamo.",narrative
1801,"Satiok ka sakolah ambo sanang bana sarapan jo salad, salad ko mudah bana lo dibuek. Salad banyak macam nyo mulai dari manih dan asin, ado yang sayua dan buah adoloh yang manggabuangan nyo. Salad yang biaso ambo makan adolah salad sayua yang diagiah suiran dagiang. Caro mambuek nyo cukuik mudah yang patamo awak harus punyo sayua dan sayua apo se nan ado di kulkas awak langsuang se di cuci barasiah, setelah itu awak potonf sasuai salera dan latak an ka piriang makan dan tarakhir awak siraman jo saus salad yang ado di rumah awak bisa mayonaise atau saus kacang. Makan sayua dan buah elok untuak tubuh awak jadi ndak ado alasan indak makan sayua dan buah satiok harinyo.",expository
2435,"Dari hari Senin ko ambo resmi putuih jo paca ambo, dulu ambo sayang bana ka inyo sampai ndak nio jauah dari inyo. Tanyato inyo basalingkuh dibalakang ambo, pangalaman tu sakik bana kalau di kana juo. Caritonyo dulu ambo ndak sangaj mancaliak inyo bajalan jo padusi lain, ambo ikuik an taruih soalnyo nio mandanga percakapan urang tu. Ambo maikuik an urang tu supayo indak salah paham dan bisa ado bukti kalau inyo salingkuh. Wakatu alah tau kalau inyo yobana salingkuh karena mandanga langsuang urang tu basayang-sayang. Langsuang ambo tarik pundak nyo dan langsuang ambo tampa, sabana berang ambo mancaliak urang tu.",narrative
2649,"Urang kini dirumahnyo rato-rato alah mangganti tv lamo ka smart tv. Smart tv ko mampunyoi fitur sarupo seperti aplikasi bawaan jo bisa terkoneksi ka internet. Jadi smart tv ko mamiliki kemapuan internet, jadi banyak jo aplikasi bantuak di hp katiko mambuka tv. Banyak jo urang nan mambali kadang indak tau baa caro maiduik an smart tv ko. Apolai kalau amak-amak jadi giko caro mudahnyo. Langkah nan patamo isi dulu baterai remote tu, kaduo takan se tombol merah bantuak tv awak nan lamo, siap tu tunggu sampai alah manyala, taruih awak takan tombol yang mangarah an awak ka siaran tv, siap tu piliah nio nonton siaran yang ma.",expository
7714,"Misalnyo bayi nan baru lahia, urang nan intelegensi randah, pasien dalam koma panjang, atau mangalami karusak an utak parah. Jadi, kaputusan euthanasia (suntik mati) dilakuan dek urang lain nan bakompeten atau namo pasien, bantuak kaluarga pasien atau urang nan alh ditunjuak an dek pasien untuak mamutuihan hal tasabuik. Tindakan ko bisa pulo dilkuan ateh parnyatoan pasien sabalumnyo, misalnyo pado katiko sadar, inyo alah pernah mangatoan kainginan untuak malakukan euthanasia. 5) Euthanasia involunter. Iko bisa dasabuik jo euthanasia paksoan, yaitu tajadi katiko pihak lain mangakhiri nyawo pasien malawan jo parnyataan atau kainginan asli di pasien. Misalnyo, pasien nio taruih batahan hiduik maski jo kondisi nan mandarito, tatapi pihak kaluarga maminta dokter untuak mangakhir hiduiknyo.",argumentative
6831,"Maniadokan ujian nasional adolah sabuah langkah pamarintah nan patuik diacuangi jempol. Bagaimano indak, mahapuih ujian nasional dibutuahkan kabaranian karano kaputusan iko jaleh akan manimbuakan pro dan kontra dari masyarakat lueh. Salah satu hal nan bisa mambuek  panghapusan ujian nasional manuai pro dan kontra adolah karano ujian nasional lah dijalankan sajak lamo. Panulakan tantunyo akan muncul dari para golongan tuo nan manganggap kalau ujian nasional sabagai suatu nan wajib dilakukan. Samantaro bagi para anak mudo manghapuihkan ujian nasional dianggap sabagai sabuah pambaharuan. Salain itu manghapuihkan ujian nasional dianggap sabagai sabuah pambaharuan karano samo sajo dengan manghapuihkan katidakadilan nan dialami dek para siswa salamo batahun-tahun.",argumentative
1316,"Kebanyakan urang mananam tumbuhan nyo di pagi dan sore hari. Ba a sih sabananyo caro atau langkah nan paralu awak lakukan dan perhatikan supayo tanaman awak tu tumbuah dengan subur. Jadi langkah nan pertamo nan harus awak lakukan tu adolah mancek kondisi tanah. Cek kondisi aia pado tumbuhan nan awak tanam dengan ma angkek pot tanaman tu. Kalau taraso ringan berarti kanduangan aia nyo alah manipih, tapi kalau masih barek berarti kandungan aia nyo masih banyak. Nan kaduo, siram tumbuhan tu sacaro perlahan. Jan tasasak rubu. Beko kalau talampau tagageh aia tu malancin kian kamari sahinggo mambuek bagian aka nyo ndak ta aliri dek aia. Kalian bisa juo langsuang ma aliri aia ka bagian aka tumbuhan kalian tu. Nan katigo, paratian kondisi cuaca. Kalau hari hujan kalian ndak paralu manyiram nyo. Nan ka ampek, siram tumbuhan nan kalian tanam tu di pagi hari karano daun tu akan mangariangkan dirinyo sapanjang siang sahinggo panyakik tanaman payah manempel.",expository
3396,"Pamilihan umum juo harus mampunyoi ciri yang demokratis. Carito di daerah ambo dulu mungkin cuman isu se atau apo indak tau. Banyak urang nan manyogok, ado juo babarapo urang manarimo sogokan. Indak tau itu barita untuak mamicu barita pemilu yang indak adil atau apo. Kalau nan ambo tau barikuik ciri-ciri pamilu yang saharusnyo basifaik pamilu yang demokratis. Antaro lain cirinyo, pastisipasi politik yang luas dan otonom, terwujudnyo kompetisi politik yang sihaik dan adil, adonyo sirkulasi kekuasaan yang berkala, adonyo pengawasan, adonyo tata krama dan norma yang disapakati basamo. Kalau nan awak tau kan demokrasi tu sistem pemerintahan yang diselenggaroan dari rakyat, oleh rakyat untuak rakyat.",descriptive
3677,"Babarapo padusi ado nan bulu kakinyo tu labek dan bantuak laki-laki. Ambo ado kawan dulu di asrama, pas di kamar kan lai nampak bulu kakinyo labek. Memang kalau dilua indak nampak kareno pakai baju panjang jo calano panjang kareno memang bahijab. Bantuak dari lua kawan ambo ko abeh bana jo penampilan, rancak urangnyo putiah. Manuruik ambo walaupun inyo rancak dari lua, tapi yang didalam juo harus diabehan juo. Bulu kakinyo yang labek tu paralu juo dicukua. Kareno memang alah bantuak laki-laki, apolai inyo putiah kan jadi nampak bana bulu-bulu kakinyo tu kalau di asrama. Urang tau nyo inyo urangnyo rancak, barasiah tapi yo mode tu lah kakinyo. Rancaknyo kalau didalam juo inyo abehan.",argumentative
5355,"Namo den Windi Ayana Kenzie, aden biaso dipanggia Aya. Kini aden lah masuak kaleh 11 atai kaleh 2 SMA di salah ciek SMA nan ado di Kota tampek den tingga. aden tingga jo onek den karano amak samo apak den karajo di lua kota. Di sakola aden ikuik kaleh tambahan tari, karano den suko manari. Hobi tari ko lah ado dalam diri den dari ketek dimulai sangkek den TK. Kaluarga den mandukuang hobi den ko dan mamasuakan den ka sangga tari. Samanjak masuak sanggar den jadi tau kalau banyak janih tari. Disiko pulo den mangenal macam macam tari tradisional dan baraja manariannyo. Aden bisa dikecekan babakat pulo disiko, karano den acok ikuik lomba tari dan manang. Den aco pulo diminta maisi acara acara sakolah nan mambutuahan tari sabagai paisi acara takah acara parpisahan.",narrative
3768,"Dalam bidang politik, konsep liberalisme ko adolah kebebasan manimbulkan pemikiran tentang negara demokratis. Kalau dalam bidang ekonomi, konsep liberal ko dapek manolak adonyo tindakan monopoli atau campua tangan dari pemerintah, kareno mereka nio bebas dalam menginginkan ekonomi. Sedangkan dalam segi agamo kebebasan yang dianut dek paham liberal akan manciptakan pemikiran-pemikiran yang bebas. Manuruik ambo paham atau konsep liberalisme ko ado positif jo negatifnyo dicaliak dari segi agamo atau politik jo ekonomi. Kalau eloknyo dalam bidang ekonomi kan, masyarakaik bebas dan mamiliki keinginan untuak berkembang manjadi labiah elok, satiok individu mampunyoi hak yang samo, persaingan yang ado pun basifaik positif karena kebebasan individu tadi.",argumentative
4460,"Sadang sanang bacarito samo kawan tongkrongan tibo-tibo ado urang nan maninju Adi dari arah muko. Dengan muko nan alah sirah napas nan indak baraturan serta kepalan tangan nan masih ado walaupun alah maninju Adi tadi. Mancaliak itu Adi langsuang manatap heran kapado laki-laki tu. Namun dibaleh samo kalimat kasa nan manuduah inyo alah marabuik pacarnyo. Mandanga itu, Adi langsuang mananyoan siapo padusi nan inyo maksud karano Adi indak maraso sadang marabuikan siapopun karano inyo kini sadang jomblo. Namun, urang tadi malah makin manuduhnyo disertai tinjuan sakali lai. Mandapekan itu, Adi langsuang naik emosinyo dan mambalehan tinjuan tasabuik. Adi pun mangecekan kalau inyo indak ado marabuik pacar laki-laki itu",descriptive
7621,"Komunisme internasional sabagai teori ideologi mulai ditarapkan sasudah malatuihnyo Revolusi Bolshevik di Rusia tanggal 7 November 1917. Sajak saat itu komunisme ditarapkan sabagai sabuah ideologi dan disabaluehan ka negara lain. Pado tahun 2005, negara nan masih manganut paham komunis adolah Tiongkok, Vietnam, Korea Utara, Kuba dan Laos. Komunisme internasional adolah teori nan dicetusan dek Karl Marx. Ideologi komunisme di Tiongkok agak lain daripado jo Marxisme-Leninisme nan diadopsi bekas Uni Soviet. Mao Zedong manyatukan babagai filsafat kuno dari Tiongkok jo Marxisme nan kamudian inyo sabuik Maoisme. Pabedaan mandasar darik komunis Tiongkok jo komunis di negar lainnyo adolah bahwa komunis di Tiongkok labiah mamantiangkan peran petani daripado buruah. Iko disababkan karano kondisi Tiongkok nan khusus dimano buruah dianggap sabagai bagian indak tapisahan dari kapitalisme.",descriptive
5228,"Tantu kito indak nio taruih-manaruih diliputi ketakutan yang indak wajar. Berikut babarapo caro yang bisa dilakukan untuak mengatasi emetophobia, yang pertamo yaitu melawan raso takuik secaro bertahap. Caro mengatasinyo tentu harus diagiah treatment penanganan psikologis, seperti terapi exposure. Jadi, penderita didakekan dengan sumber ketakutannyo secaro bertahap. Kemudian, bisa lo melakukan terapi CBT untuak mengatasi apo yang manjadi penyebanyo. Misalnyo, karano pemikiran negatif dan irasional terhadap muntah. Terapi CBT mengulik apo pemicunyo, kemudian terapis akan mambentu mengatasinyo secaro perlahan. Terakhir melakukan terapi lingkungan, dilakukan dengan mangunjungi tampek yang dihindari penderito dan diasosiasikan dengan risiko muntah, seperti bar, restoran, atau toilet umum. ",expository
786,Berang tu biaso se dalam iduik. Namonyo se manusia  nan punyo nafsu. Itu lo bantuak luapan kekesalan katiko ado nan ndak katuju di hati. Cuma bedanyo adolah di caro pelampiasannyo. Contohnyo se berang dek karajo di ambiak dek urang. Sebagian urang masih ado nan berang dengan caro langsuang manyalahan urang lain nan alah maambiak karajonyo. Padohal sabalum awak manyalahan urang nan harus awak lakukan pertamo kali adolah intropeksi diri. Ba a kok karajo ko bisa diambiak dek urang. Apokah karajo awak talampau lambek sahinggo takuiknyo hasil karajo awak ko ndak maksimal sahinggo nio ndak nio harus di ambiak alih dek urang. ,expository
8575,"Urang Jepang suko pai ka kuil untuak pai berdoa dan memohon ka Dewa nan manlingkupi kuil itu. Mangunjuangi kuil untuak badoa ado pulo tata caro dan etikanyo. Sabalunnyo wak harus manyucikan diri dengan caro mambasuah muluik di pavilion ketek di muko gerbang kuil. Untuak manunjuakkan raso hormat wak harus mambungkuak saketek saat masuak kuil. Satalah itu masuakan koin ka kotak nan ado di muko kuil . Wak bisa mamasuakan bara pun gadang koinnyo. Kalau ado lonceng di sinan, bunyian lonceng duo atau tigo kali. Salanjuiknyo mambungkuak hampia 90 derajat sabanyak duo kali. Kamudian tapuak tangan sabanyak duo kali sambia maagiah penghormatan dan tarimo kasih ka dewa. Dan tarakhir, mambungkuak sakali lai untuak manyalasaian penghormatan.",expository
5235,"Toilet marupokan salah satu ruangan yang rawan manjadi sarang kuman, apalagi bilo basifat umum dan jarang dibarasiahan. Meski nampak barasiah, toilet umum masih manyimpan kuman tersebunyi karano digunoan dek banyak urang. Toilet yang kumuah bisa manjadi sarana panyebaran penyakik menular. Tapi indak perlu terlalu khawatir. Hanyo duduak di kursi toilet indak akan mambuek kito langsuang sakik, kecuali kalau kito sedang kanai luko tabuka. Namun, babarapo penyakik, seperti hepatitis A, dapek menular dengan sangat mudah, bahkan melalui pegangan pintu. Karano itu, cucilah tangan yang barasiah atau gunoan cairan pambarasiah tangan satiok kali manggunoan kamar mandi. Kalau harus manggunoan fasilitas umum, sebainyo piliahlah kamar mandi yang barasiah.",argumentative
6405,"Kawan-kawan harus maikuti Ujian masuak pagawai negeri sipil. Ujian masuak pagawai negeri sipil sangaik sulik untuak dijalani. Hal iko tantunyo mambuek kito marasokan raso sanang nan sangaik gadang katiko barhasil manaklukannyo. Raso sanang nan dirasokan saat lulus ujian masuak pagawai negeri sipil bahkan bukan hanyo dirasokan dek urang nan manjalaninyo, tetapi dirasokan juo dek urang-urang nan dakek jo inyo. Urang tuo, gaek, mak tuo, mamak, etek akan sangaik bangga kalau ado anggota keluarganyo nan barhasil manjadi pagawai negeri sipil. Mambuek keluarga bangga tantunyo adolah suatu hal nan sangaik manyanangkan bukan? Jadi tunggu apolai, segeralah daftar ujian masuak pagawai negeri sipil dan bueklah diri ang bangga.",persuasive
1424,"Manuruik ambo, aia liua tu bisa manularan panyakik dari seseorang ka urang nan lain. Iko bukan hanyo sekedar mitos tapi alah ado buktinyo. Makonyo ambo ndak pernah nio minum atau makan bacampua-campua jo urang lain karano ambo takuik dan sakaligus jajok katiko makanan atau minuman ambo ko bacampua jo aia liua urang lian. Kok nyo kecek an lebay atau sok steril dek urang ambo ndak paduli. Diri ambo nan ambo pikian kini ko nyo. Soalnyo kok sempat ambo sakik dek gara-gara itu ambo juo nan ka manangguangan. Urang tu nyo cuma bisa mangecek se nyo. Jadi ambo acuah se. Ambo anggap angin lalu.",argumentative
5672,"Tamuan patamo fosil utak dinosaurus. Satahun tarakhia marupokan wakatu nan sangaik mangesankan bagi para palaeontology. Fosil barumua 133 juta tahun nan barasal dari spesies dinosaurus nan dikenal sabagai Iguanodon, dan manunjuakan struktur utak nan sarupo jo struktur utak nan dimiliki dek buayo jo buruang-buruang modern. Para panaliti manyalidiki jaringan nan alah mambatu itu di bawah mikroskop dan mancaliak apo nan tampaknyo sarupo pambuluah darah barasal dari bagian dalam utak. Para ilmuwan pun mahabihkan wakatu satahun kamari untuak manamuan jajak kaki dinosaurus tagadang di dunia, nan balokasi di Australia Baratm dan sabuah informasi baru manunjuakan kalau T.rex bukan dinosaurus nan talalu ahli dalam balari kancang.",expository
4039,"Ruangan nan barasiah jo tasusun rapi adolah salah satu caro untuak manjago samangek dalam baraja ataupun bakarajo. Manuruik penelitian, suasana nyaman dapek maningkekan samangek untuak beraktivitas sahinggo hasil nan dicapai dapek berkualitas. Ruangan nan barasiah jo tertata rapi manciptaan raso nyaman.  Sebagian urang nan indak dapek mancaliak ruangan berantakan biasonyo  malakuan hal-hal nan dapek mambueknyo nyaman tanpa haruih manunggu urang lain. Kegiatan iko dikarojoan katiko ado luang ataupun sangajo maluangkan waktu disela-sela kesibukannyo. Oleh karena itu, manggunoan waktu luang untuak kegiatan nan dapek manciptoan raso nyaman takah manata barang-barang atau maabehan rumah adalah kegiatan nan sangek bamanfaat untuak manjago produktivitas dan samangek dalam manjalani hari.",argumentative
3168,"Kalian pernah indak punyo kawan nan kalau mangecek muncuang nyo manjajok an bana kareno kalua aia ludah nyo tu. Bantuak ambo ado punyo kawan yang inyo tu memang suaronyo gadang dan capek bana kalau mangecek bantuak indak ado titik jo koma lai do. Ambo jajok bana takanai ludah kawan pas sedang makan di lua lo tu. Jajok bana lah pokoknyo, manuruik ambo kalau nio mangecek tu lambek-lambek se. Kareno kawan ambo ko mangecek bantuak urang indak ado jedanyo. Kanai lah ka tangan ambo ludah nyo tu, apolai ambo sadang makan. Sabana raso indak basalero dek sakiang jajok nyo ambo kanai ludah.",argumentative
5415,"Mangusoi olahraga salancar atau surfing iolah tentang manguasoi ilmu/sains, dimano kito paralu tau bagaimano galombang bagarak malintasi lautan mambaok energi katiko mereka pai, dan bagaimano kito bisa manangkok sabagian dari energi iko untuak manggarakan diri kito surang. Tujuan utamo salancar iolah untuak naiak dan maju pado bagian muko galombang nan indak taputuih manggunokan papan salancar. Banyak sajarahwan dan panggemar salanca picayo bahwa esensi salancar atau surfing iolah dalam bodysurfing, seni maluncua di ateh ombak hanyo manggunokan tubuah sabagai parmukaan nan marencanakan. Malatih kasaimbangan dan koordinasi. Mampakuek otot bahu dan pungguang. Malatih katahanan otot inti dan kaki. Mandukuang kasehatan jantuang. Jadi mari kito giat baolahraga supayo salalu sehat.",persuasive
2512,"Emosi memang marupokan perasaan yang kuaik dan umum dirasoan sadoalah urang sahinggo manimbulkan berbagai perilaku. Bantuak ambo kini emosi dan ambo berang langsuang ka sumber yang mambuek ambo emosi. Sadang caritonyo kini ambo yang berang malah diberangan baliak jo petugas kebersihan yang ado disiko. Caritonyo ambo berang karena alun salasai makan lai, malah diambiak se piriang jo galeh di meja ambo. Tantulah ambo berang urang yang mancaliak langsuang pun mandukung ambo karena bukannyo maminta maaf malah urang tu mamberangan baliak ambo. Untuak patugas kebersihan atau lainnyo, marilah awak nio mandanga an dulu keluh kesah yang dilapehan dek konsumen awak karena sebagai karyawan awak paralu jo manjago image dari perusaahan awak.",persuasive
4209,"Jarang ado urang nan mamiliah untuak manjalani hiduik surang taisolasi indak nio bainteraksi langsuang jo urang lain tanpa alasan tatantu. Umumnyo yaitu dikaranokan kurang nyamannyo atau hilangnyo kepercayaan tahadok lingkungan nan biaso inyo tinggali. Sabananyo indak ado urang nan nio hiduik surang, satiok urang memerlukan interaksi dan rasa sayang karano manusia sejatinyo adalah makhluk sosial. Tapi katiko inyo punyo masalalu nan kurang menyenangkan di lingkungannyo nan dulu, itu hak inyo untuak bapindah atau mamutuihan hubungan jo urang nan talibat. Sahinggo inyo mandapekan raso nyaman untuak dirinyo surang sebab cuma mamikian kebahagiaan dirinyo sendiri dan maraso indak mampu untuak mambahagian urang lain.",argumentative
5883,"Di rao tu kan ado kerajaan, namonyo kerajaan padang unang, yaitu karajaan dari sapiah balah pagaruyuang yang ado di pasaman. Nah kini katurunan-katurunan rajo tu masih lai juo di rao tu lai, soalnyo tando inyo katurunan rajo tu, kalau ado anak ketek, itu pantang tanah namonyo. Inyo tu alun buliah mamijak tanah atau kanai tanah bahkan dabu, sabalum umua 1-2 tahun, dan sabalun di adoan acara untuak mambuliahan inyo mamijak tanah. Manuruik den itu hal yang indak negatif do, karano itu hal yang patuik di patahan kan, tapi yang herannyo den banyak yang mangaku katurunan rajo, tapi makam atau pun paninggalan rajo, indak lai yang ma urusnyo do dengan kato lain tabangkalai. Sangat disayangan manuruik den.",argumentative
6725,"Jam Gadang adolah namo nan dibarikan untuak manara jam nan talatak di Kota Bukitinggi Sumatera Barat. Pambangunan Jam Gadang dimulai pado tahun 1926-1927. Pambangunan Jam Gadang marupokan inisiatif dari Hendrik Roelof Rookmaker nan marupokan sekretaris kota pado maso Hindia Balando. Jam nan tadapek di Jam Gadang marupokan hadiah dari Ratu Balando Wilhelmina. Jam Gadang diarsiteki dek Yazid Rajo Mangkuto nan barasal dari Koto Gadang. Samantaro urang nan manjadi mandor adolah St. Gigi Ameh dengan pelaksana pambangunannyo Haji Moran. Putra partamo dari Rookmaker nan masih barusia 6 tahun malakukan palatakan batu partamo. Tahun 1932, Jam Gadang salasai dibangun dan mahabihkan biaya sakitar 3.000 gulden.",narrative
455,"Sebagai umat muslim awak diwajibkan untuk solat 5 kali sahari samalam. Dibaliak perintah itu ado tahapan nan dilalui dek nabi sahinggo perintah untuak sholat diturunkan. Jadi Nabi Muhammad mandapek perintah solat dalam peristiwa isra' mi'raj. Isra' berarti perjalanan nabi pado malam hari dari Mekah ka  Baitul Maqdis atau Masjidil Aqsa, Palestina. Sedangkan mi'raj adolah perjalanan nabi katiko diangkek ka langik ka 77, sidratul Muntaha, dan bajumpa jo Allah. Di saat iko lah dipacaliak an dek Allah kapado nabi Muhammad ba a keindahan sarugo nan punyo apopun nan awak inginkan dan pikian. Mode itu lo jo narako. Allah mampacaliak an samengerikan apo narako tu dengan siksaan-siksaan nan ado di dalamnyo. Di saat iko juo lah akhirnyo Allaah menurunkan perintah untuaak mendirikan solat 5 wakatu sehari semalam.",expository
3398,"Dari carito maya tadi, indak dari urang daerah inyo se yang mamiliah golput tantu banyak juo dari urang daerah lain. Ado juo iko carito tentang suap bahaso kasanyo, tapi bahaso lambuiknyo tu pitih kareno alah bartisipasi lah. Banyak urang nan mandatangi urang daerah-daerah nan manyuruah manyoblos nomor yang iko yo, beko diagiahnyo juo pitih agak saratui atau duo ratui. Manuruik urang nan manarimo suok tu, ambiak se untuang dek awak. Beko nan tapiliah atau indak tapiliah indak jo mambuek awak rugi. Kareno mereka maraso samo se urang nan ado di politik tu. Anggap se razaki keceknyo, kadang pun ado juo nan maambiak suok tu tapi mancoblos urang lain.",argumentative
2879,"Banyak urang yang maraso takuik dan sepi katiko barado di rumah surang. untuak mangatasinyo harus ado langkah yang bisa awak lakuan katiko surang se di rumah. Sabagian urang mungkin ado yang sanang kalu surang di rumah, tapi banyak juo yang takuik bana katiko surang. Ado banyak hal yang mambuek awak takuik surang mulai dari takuik hantu, takuik pencuri, atau hal lainnyo. Langkah yang bisa awak ambiak katiko sadang takuik di rumah surang. Patamo mangunci pintu dan jandelo rumah awak, kaduo manyalak an lampu, katigo malakuan meditasi untuak mananangkan diri, siap tu malakuan panggilan telpon atau bisa video call, dan yakin kapado diri surang kalau awak bahati-hati indak kan tajadi apo-apo.",expository
1792,"Ambo suko mamanggang jadi paralu bana di dapua ambo ko ado panci pemanggang. Panci pemanggang bisa untuak mamanggang roti maupun pastri saharusnyo satiok dapua ado tatakan pamanggang ko. Selain ambo yang suko masak kue yang suko masak makaroni schotel ataupun nan lainnyo bisa juo dilatak an ka panci pamanggang jadi wakatu awak mamanggang pun aman. Rumah nyo yang alun ado alaik ko bali lah, pasti kalian suko berkreasi mambuek macam-macam masakan yang sadang viral. Alaik iko yo paralu bana apolai wakatu awak sadang nio masak kue untuak lebaran, lain juo rasonyo kalau awak mambuek kue buek an awak surang jadi jan lupo di bali.",persuasive
4000,"Pai ka tampek wisata nan alum banyak urang tau manjadi kebanggan sasaurang. Ado tips nan paralu diparhatian katiko mangunjungi tampek wisata alam contohnyo Puncak Gagoan. Tampek wisata nan paralu untuak mandaki iko mambutuhan hal-hal nan sabaiknyo dipanuhi. Tips partamo yaitu manggunoan sapatu nan nyaman. Kaduo, baok minum nan cukuik untuak diperjalanan. Katigo, pastian katiko pai ka tampek iko dalam cuaco nan cerah atau indak mendung apolai hujan. Cuaco sangek manantuan perjalanan kasiko karena tujuan ka Puncak Gagoan adalah manikmati keindahan alamnyo sahinggo cuaco nan indak mandukung mako mambuek gagalnyo untuak bawisata. Disarankan untuak manggunoan kendaran dari jalan perkampungan sampai bawah bukik. Jalan nan mananjak mambuek takurehnyo tanago untuak bajalan sahinggo disarankan untuak mamakai kendaraan. ",expository
6704,"Pangalaman mamalukan pun pernah ambo alami katiko ambo manoloang urang tuo ambo mangaleh di kadai. Katiko itu kadai sadang sangaik rami. Palanggan kami bukan hanyo urang lokal sajo, tapi barasal dari lua nagari juo. Saat ambo manjago kadai, datanglah duo urang warga negara Korea nan handak balanjo. Mereka baduo kamudian manggunokan bahaso Inggris. Namun karano ambo kurang pandai bahaso Inggris akhianyo komunikasi kami agak tasandek. Urang Korea itu bamaksud untuak mambali barang dagangan ambo sacaro satuan. Samantaro ambo manjua barang grosir sahinggo ambo indak bisa manjua ka urang Korea ko. Namun, urang Korea ko indak juo mangarati hinggo akhianyo ambo pun kesal. Saat kesal itu lah ambo mangajari urang Korea itu untuak mangecek hal nan buruak dalam bahasa Minang. Saat itu ambo kecekkan kalau arti kato itu adolah bagus. Akhianyo urang Korea itu pun pai dan mangecekkan kalau ambo bagus dengan bahaso nan ambo ajari tadi. Urang nan ado di dakek kadai ambo indak baranti galak karano nan ambo ajari adolah kalimat umpatan dalam bahaso Minang.",narrative
5428,"Olahraga banyak manfaatnyo bagi tubuah, entah itu untuak kesehatan atau kecantikan. Olahraga manjadi salah satu caro efektif untuak mambantu manurunkan barek badan. Namun, indak setek urang yang mangalami kabingungan akan pilihan olahraga yang tapat. Sabananyo, sado jenis olahraga bisa manurunkan berek badan wak. Hanyo sajo, olahraga aerobik manjadi jenis yang paliang direkomendasian. olahraga aerobik juo tabagi manjadi babarapo jenis. Masiang-masiang mampu mambaka kalori tubuah dalam jumlah yang babeda. Barikuik babarapo di antaronyo: Baranang, Basapeda, Jalan kaki, hanyo bajalan kaki salamo 30 menit setiok hari, tubuah alah mambaka kalori sabanyak 167 kkal. Kamudian senam, dan yang tarakhia Joging atau lari lambek yang dapek mambaka kalori tubuah sabanyak 300 sampai 700 kkal hanyo dalam waktu 30 menit.",descriptive
414,"Ali bin Abu Thalib adolah salah satu sahabat nabi nan mampunyoi keberanian nan sangek tinggi. Ali bin Abu Thalib adolah anak dari paman nabi Muhammad yaitu Abu Thalib. Di saat usianyo masih ketek nyo alah mamutuihan untuak barado di jalan kebenaran dengan mamaluak dan menyiarkan ajaran Islam kepado masyarakat. Walaupun usia nyo masih ketek tapi keberaniannyo manuruik ambo sangat paralu dijadian contoh apolai untuak awak nan mudo-mudo. Banyak anak-anak mudo kini nan suko manyerah terhadap cita-citanyo, padahal kalau dibandiangkan dengan sahabat nabi Ali bin Abu Thalib alun ado apo-aponyo. Beliau rela untuak mengorbankan jiwa raganyo untuk berjuang karano keyakinannyo terhadap Islam. ",argumentative
8390,"Nan mambuek sanang dalam pernikahan adolah wak ndak akan maraso kesepian lai. Di saat wak menikah jo urang lain maka wak akan hiduik basamo jo inyo sataruihnyo, bahkan sampai wak maningga. Raso kesepian menjadi hilang dek tau wak punyo seseorang nan akan ado salalu untuak awak. Dibandiang saat wak masih surang, wak pasti acok maraso kalau ndak punyo urang lain nan bisa wak andalkan. Mungkin waktu wak masih hiduik surang, satiok malam wak bisa maraso sadiah dek kesepian. Tapi karno menikah, kini wak ndak surang lai tingga, kalau wak manunggu di rumah wak akan maraso ado nan ka pulang ka awak, dan kalau wak pulang ka rumah wak akan maraso akan ado nan nanunggu di rumah. Wak maraso labiah tanang dan sanang dek punyo sosok untuak saliang basanda.",argumentative
1210,Iko adolah hari pertamo ambo untuak tes wawancara untuak bakarajo di salah satu bank swasta di Jakarta. Pagi tu ambo alah pakai baju rapi nan dari patang malam ambo gosok. Sabalum pai tes ndak lupo ambo maminta doa jo restu kapado kaduo urang tuo ambo supayo apo nan ambo karajoan hari ko dilancarkan dan dipamudah dek tuhan karano ambo yakin rido Allah tu ado pado rido urang tuo. Ndak lupo ambo isi paruik supayo katiko di wawancara beko paruik ndak keroncongan. Katiko malangkah dari rumah ambo baco basmallah. Semoga hari ko manjadi hari nan elok dan hari nan mambao berkah untuak ambo dan keluarga.,narrative
3005,"Memang sero bana mancaliak konten nan ado di tiktok tapi awak harus tau jo mamiliah tontonan yang patuik ditonton. Kareno kan apo nan awak acok caliak itu juo nan acok liwaik beranda awak. Untuak itu barikuik ciri konten nan elok awak ikuik an. Konten yang maubah awak ka jalan nan elok, konten nan maedukasi awak, konten nan mambuek awak tau suatu hal nan baru, konten yang jauah dari hal-hal nan bukan umua awak. Jadi awak paralu jo, manonton video tiktok sebagai tempat yang tapek indak sadoalah awak tonton. Sahinggo awak tau jo batasan jo wakatu. Indak gilo dek tiktok se awak.",descriptive
1534,Banyak urang di luaran sana nan mati-matian bahutang supoyo dapek pengakuan dari urang banyak. Padohal sabananyo alun mampu untuak hiduik panuah kemewahan sarupo itu tapi dek mahago urang rela nyo hutang kian kamari. Apolai nan bagak manggadai an bpkb kendaraan bahkan sertifikat rumahnyo untuak mairiang-iriangan urang kayo. Awak juo nan akan susah beko. Sarupo tetangga ambo nan lah malu jo urang sabaliak karano rumahnyo lah disita dek bank karano ndak sanggup malunasi hutangnyo. Jadi manuruik ambo bahutang tu sarupo bom waktu. Kalau wak ndak mampu mambayia nyo mako sado nan awak punyo akan habis untuak malunasi hutang nan alah wak buek.,argumentative
2427,"Katiko ambo di kantua, ambo berang bana katiko fisik ambo dihino jo kawan ambo surang. Padohal diri inyo labiah biaso dari ambo lai malah masiah ancak an ambo rasonyo. Sabana ko babarapo urang ado juo yang mangecek an mode tu. Kalian bayangan se yo bantuak urang nan mancacek fisik ambo ko inyo gapuak tapi inyo ndak sadar do, badan nyo pendek dari ambo, kulik nyo galok, alis nyo taba dek alaik alis, make up nyo taba. Memang ancak inyo katiko pakai make up tapi kalau alah dihapus ndak ancak lai do. Malah inyo mancacek luko bakar yang ado di kaki ambo.",descriptive
2607,"Atletik adolah parlombaan olahraga yang babantuak seperti aktivitas bajalan, balari, malumpek dan malempar. Ambo suko bana mancaliak urang yang malakuan parlombaan atletik. Walaupun hanyo mancaliak dari layar televisi indak pernah mancaliak langsuang. Sero bana dan manegangkan bana katiko mancaliak paro atlet itu mamulai pertandingannyo. Bantuak dari lapangan atletik lari yaitu panjangan lintehan 400 meter jo jumlah jalur 6 sampai dengan 10 buah, bagian dalam panjang lintehan nyo 200 meter, bantuak bulek talua didalam lapangan nyo. Atletik juo marupokan sarana untuak pendidikan jasmani dalam upayo maningkek an kakuatan, daya tahan, kecepatan, kelenturan dan sabagainyo. Bamacam cabang olahraga atletik ko ado lari jarak pendek, manangah, jauah. Ado juo malumpek, lumpek jauah, lumpek tinggi dan lain-lain",descriptive
8272,"Maisi waktu liburan di Jepang basamo kawan alun langkok kalau alun mancaliak Gunuang Fuji. Untuk pai ka Gunuang Fuji ndak paralu cameh karni alah ado transportasi umum nan manuju ka sinan. Kalau wak dari Tokyo, wak bisa naiak kereta Shinkansen dari stasiun Tokyo ka Stasiun Otsuki kiro-kiro sajam. Sampai di stasiun Otsuki, naiak kereta liak ka stasiun Kawaguchiko dengan waktu perjalanan sajam pulo. Dari stasiun Kawaguchiko bisa naiak bus wisata nan akan mambaok wak ka Kawaguchi Fifth Station nan merupakan titip awal pandakian ka Gunuang Fuji. Perjalaan ko mamakan waktu sakita 30 minik. Sacaro kasaluruahan waktu nan dibutuahan untuak pai ka Gunuang Fuji dari Tokyo yaitu 2,5-3 jam.",expository
1937,"Amak jo apak ambo ikuik sanang jo apo nan ado di depan mereka kini. Ambo mambalian amak jo apak baju baru yang ancak dan memang  musimnyo kini nan mode tu. Ambo mambali baju tu jo pitih ambo surang setelah manabung. Baju amak ambo bantuak nyo gadang dan gambarnyo bantuak ado seni batiknyo tapi tetap modern juo, warnonyo abu tuo, baju amak ambo ko bisa goyang-goyang kalau amak ambo bajalan. Apak ambo bantuak baju nyo ko mode baju batik, ado seni batik di sabalah kanan tapi di sebelah kirinyo ko saketek, warnonyo biru dongker. Ambo sanang bisa mambalia baju untuak amak jo apak ambo dengan pitih hasil manabung surang.",descriptive
3140,"Kalian tau kan kalau cirik jawi nan katiko awak mancaliaknyo pasti mambuek awak jajok. Tanyato bisa manjadi bahan pupuk organik yang bamanfaaik bana untuak tanaman atau tumbuhan lain. Walaupun mode tu kalau awak mancaliak langsuang pasti maraso jajok. Iko carito dari urang yang pangalaman. Yusuf dulu keceknyo jajok mancaliak cirik jawi, tapi kareno dibiasoan dan kini alah biaso jadi indak terlalu jajok lai. Yusuf maagiah tau baa caro manjadi cirik jawi ko manjadi pupuk organik yang bamanfaaik. Patamo siapkan kotoran sapi, kaduo diatehnyo agiah sekam padi, katigo taburkan dekomposser sacaro marato, siap tu mollases diencerkan dan disiram marato didalam aduakan dan aduak bahan sampai rato.",expository
7766,"Abuba Steak adolah tampek steak nan favorit bagi ambo jo kawan-kawan. disinan tampeknyo tanang dan santai. Dagiang nan ado disinan segar jo lezat. Ambo biasonyo mamasan dagiang yang sirloin wagyu US dengan tingkek kamatangannyo medium. dagiangyo tu ampuak bana sudah tu juicy untuak pasanan ambo ko. Untuak pasanan ambo ko ndak dagiang tok se do, tapi ado karbo samo sayuanyo. untuak karbo yang disadioan di ateh piriang tu kantang dan sayuanyo itu ado buncih, wortel samo jaguang. untuak sayuanyo di abuih biaso se nyo. untuak minuman disinan lamak pulo untuak kawan makan steak, ado jus dan ado pulo minuman squash nan manyegaran.",persuasive
6280,Ambo sangaik manyukoi coca cola. Coca cola adolah minuman basoda nan sangaik terkanal di dunia. Coca cola telah dijua di 200 negara di dunia. Kemunculan coca cola partamo kali tajadi pado tahun 1860-an. Urang nan manamukan coca cola banamo John Pemberton. Manariknyo John Pemberton adolah seorang pacandu morfin. John Pemberton manciptokan coca cola agar inyo bisa lapeh dari morfin nan inyo pakai untuak mahilangkan raso sakik. Coca cola partamo kali dibuek dalam bantuak kemasan botol pado tahun 1899. Botol nan digunokan pado waktu itu adolah botol Hutchinson. Urang partamo nan manjadi bintang iklan coca cola adolah seorang panyanyi opera banamo Hilda Clark.,expository
4896,"Katiko manggunokan toilet umum ado babarapo hal nan perlu diparatien bia indak terkena bakteri dari toilet nan digunokan oleh banyak urang tasabuik.  partamo manghindari manyentuh langsuang benda atau bagian dari toilet tasabuik takah tuas  toilet, keran air maupun tampek sabun karano bagitu banyak tangan manusia nan alah manyentuh benda tasabuik sahinggo akan ado banyak bakteri di atasnyo.  kaduo,  meletakkan barang di gantungan pintu sahinggo barang tasabuik akan terhindar dari tampek-tampek nan biaso disentuh oleh manusia.  katigo,  mambersihkan dudukan toilet terlabiah dahulu sabalum digunokan jo antiseptik maupun tisu basah nan di baok. kaampek,  mancuci tangan jo benar katiko salesai manggunokan toilet tasabuik sahinggo kalua dari toilet alah dalam keadaan nan barsih. 
",expository
7270,"Babarapo lalu ambo untuak partamo kalinyo dapek sakik maag. Waktu itu makanan indak taratur samo acok bana minum kopi sabalum makan nan mambuek asam lambuang naiak. Hari senin subuah rancanyo nio sahur untuak puaso senin kamis. Sabalum laluk patangnyo emang sempat minum kopi dan makan pun talambek. Salasai makan, tibo-tibo paruik indak lamak, mungkin karano alah lamo indak makan subuah jadi emang indak lamak ngecek dalam hati. Tapi indak maraso lamak sampai salasai subuah. Salasai sambahyang awalnyo mulai tapi indak sampai muntah, indak lamo kamudian pas mambukak talakuang muntah sado isi paruik nan diisi dek sahur tadi. Akhirnyo indak bisa puaso dan tiok ka makan pasti muntah dan itu sakik dari paruik, karongkongan sampai kapalo.",narrative
3624,"Maya indak sangajo tacaliak makhluk haluih, penampakan nyo raso nyato bana. Wakatu malam-malam inyo surang di rumah, taraso dek inyo keberadaan makhluk haluih tu. Apo mungkin dek kareno takuit tingga surang, tapi rasonyo indak do kareno salamo ko maya pernah juo surang se di rumah. Baru kali ini inyo maraso ado makhluk haluih di rumah, kareno tadi indak sangajo tacaliak. Entah indak tau sabana makhluk haluih yang inyo caliak atau bukan. Maya langsuang mambaco ayaik kursi, dan bausaho untuak indak takuik atas keberadoan makhluk haluih. Banyak hal nan dikarajoan dek maya untuak mausia raso takuik dan mangalihkan perhatian inyo tahadok peristiwa tadi.",narrative
6583,Bully marupokan parilaku nan dapek mambuek korbannyo marasokan katakutan dan trauma nan sangaik mandalam saumua hiduiknyo. Parasaan takuik dan trauma itu muncul karano parilaku bully nan lah kalewatan. Palaku bully biasonyo malakukan hal-hal nan mambuek korbannyo maraso dilecehkan atau tarintimidasi. Contoh parilaku bully adolah dengan mangarajoi korbannyo. Palaku biasonyo akan mambully korban di tampek langang seperti gudang ataupun kamar mandi. Biasonyo palaku akan mambully korban dengan malakukan hal-hal nan indak manyanangkan. Contohnyo adolah dengan marekam korban saat sadang buang aia ketek atau gadang. Bisa juo palaku manjahili korban dengan maambiak baju atau sarawanyo saat korban sadang barado di kamar mandi.,descriptive
2967,"Mangecek tentang parubahan yang akan tajadi di twitter. Manuruik ambo itu elok bana dan memang saharusnyo tajadi. Kareno memang sabuah parubahan tajadi untuak mampaelok an hal nan ado sabalumnyo. Kalau dek ambo surang maraso sanang, kareno ambo juo tamasuak urang nan acok update dan sanang mambuek tweet an. Sabalumnyo kan cuman sampai 140 karakter batehannyo, jadi kadang ambo harus sabana mambueknyo singkek hal nan nio ambo tulis. Kalau dek awak tu mangecek an nyo kan short update di twitter gitu lah kan. Kalau alah bisa sampai 280 karakter kan masiah lamak jo lah jadi indak banyak awak part-part atau bagian-bagian supayo carito tu salasai dibuek.",argumentative
1305,"Pasti banyak di antaro kalian nan suko jo kuciang. Binatang nan paliang nyo sayangi dek nabi ko memang sangaik lucu dan mambuek galigaman urang nan mancaliaknyo. Sangkiang banyak nyo urang nan galigaman mambuek kuciang ko manjadi salah satu binatang nan paliang acok di paliharo dek urang. Namun, sabalum kalian mamutuihan untuak mamaliharo kuciang kalian harus paham dulu apo se nan paralu diparatian katiko awak mamaliharo kuciang. Nan pertamo, kalian harus maagiah makan nan banutrisi. Selain itu, jan lupo agiah aia minum. Kaduo, kalian harus rutin mambarasiahan bulu kuciang beserta kandangnyo. Katigo, kalian harus rutin cek kesehatan kuciang kalian ka dokter hewan.",expository
4429,"Ulang tahun pernikahan adolah hari paringatan tahunan pado tanggal nan samo dengan balangsuangnyo pernikahan. Bagi sabagian pasangan marayoan ulang tahun pernikahan biasonyo indak dianggap penting. Padahal manuruik Psikologi, ado banyak manfaat nan dapek dirasoan katiko mangingek atau maagiah kejutan ketek oleh pasangan. Saat marayoan ulang tahun pernikahan berarti pasangan sadang mangukia baliak sisi romantis nan dilakuan sabalum manikah dulu. Hal iko mambuek raso sanang dan bahagia pasangan pun dapek maningkek sahinggo badampak elok bagi kehidupan rumah tanggonyo kamuko. Salain itu untuak saling bacarito atas permasalahan nan dirasoan katiko basamo pun dapek saling diungkapkan katiko pasangan mamiliah marayoan ulang tahun pernikahan. ",argumentative
5943,"Pamilihan umum presiden Indonesia 2019 adolah sabuah proses demokrasi untuak mamiliah presiden dan wakil presiden republic Indonesia 2019-2024. Pamilihan umum iko dimenangan dek pasangan Joko Widodo-Ma’ruf Amin jo parolehan suaro 55,50%, diikuian dek Prabowo Subianto-Sandiaga Uno jo parolehan suaro 44,50%. Pamilihan ko dilaksanaan sarantak jo pamilihan umum legislatif. Hasil dari pamilihan umum ko alah sacaro resmi diumuman dek komisi pamilihan umum republic Indonesia di hari salasa, 21 mai 2019 dini hari. Tapi hasil dari pilpres ko indak ditarimo dek badan pamanangan nasional Prabowo-Sandi karano dianggap panuah dek ketidakadilan, kacurangan dan sawenang-wenang. Sahinggo BPN Prabowo-sandi mangajukan gugatan sangketa hasil pilpres ka Mahkamah konsitusi",expository
1919,"Roby maraso kalau selagi awak mampu dan bisa, awak harus mamperjuangkan pendidikan sampai ka perguruan tinggi. Pendidikan manjadi bantuak perjuangan awak untuak masa depan salanjuiknyo. Manuruik Roby awak paralu mangikuik an pendidikan sampai perguruan tinggi, kareno salah satu faktor paliang gadang untuak panantu karir awak salanjuiknyo. Roby sanang bana waktu inyo bisa masuak ka Perguruan Tinggi piluhannyo inyo, waktu manjadi mahasiswa nyo banyak mandapek an pelajaran dari maso-maso di bangku kuliah. Dengan malanjuik an pendidikan sampai ka perguruan tinggi, awak akan banyak belajar dan mambuka pintu karir sasuai jo jurusan nan awak ambiak salamo di bangku perkuliahan, selain itu juo lowongan karajo banyak nan mancaliak status pendidikan awak.",argumentative
5183,"Sacaro istilah, instagram diambiak dari kato ""insta"" yang berasal dari kato ""instan"". Namo ko diambiak dari kamera polaroid di mano marupokan kamera instan yang langsuang jadi sakatiko. Sedangkan kato ""gram"" diambiak dari kato ""telegram"" yang mampu mangirim informasi sacaro tapek. Dalam hal iko, kato-kato yang dibuek sasuai jo tujuan instagram yang mampu mangirim foto dan video dalam jaringan internet sacaro instan dan ccapek. Dari definisi singkek tasabuik, sacaro umum instagram diartikan sabagai aplikasi yang dapek difungsikan sabagai media berbagi foto dan video dalam sabuah jejaring sosial, mamungkinkan pangguno untuak maambiak foto dan video, sarato manambahkan filter untuak manambah kesan menarik pado foto.",descriptive
3294,"Wakatu di sakolah pas lagi baraja sosiologi di hari kamis siang tu ambo maraso sadiah kareno malu bana. Jadi caritonyo ko ambo malu bana dikecek an banun katiak di lokal. Urang nan mangecek tu, indak babisiak ka ambo atau sekedar maingek an se. Urang tu malah mangecek dengan suaro agak gadang bantuak takajuik gitu inyo. Padohal kalau lai kawan, kecek an dan ingek an ambo sacaro palahan. Jan mode itu, malu bana ambo dikecek an baun katiak. Padohal ambo ka sakolah mandi dulu sabalumnyo. Cuman memang ambo indak pakai deodorant, mungkin dek itu jadi baun katiak, tapi rasonyo indak elok jo mambuek ambo malu kareno suaronyo yang gadang tu.",narrative
1296,"Kini mancari pitih bisa dima se tamasuak lewat program afiliasi nan ado di Tiktok. Program afiliasi ko adolah program nan dibuek oleh Tiktok sabagai strategi nan dapek mahubuangkan kreator dengan nan manggaleh. Caro untuak bagabuang ka program ko pun ndak payah. Nan pertamo, masuak ka halaman seller-id.tiktok.com. Abis tu log in ka akun Tiktok. Setelah itu masuak ka website TikTok Shop Affiliate, piliah menu program dan klik program toko. Kalau lah salasai buek dan piliah jenis komisi nan ka di agiah ka konten kreator. Setelah melakukan langkah-langkah tersebut barulah tantuan bara persentase nan ka diagiah ka kreator. Kalau lah salasai sadonyo tingga takan tombol kirim. Salasai.",expository
3301,"Febi inyo ko padusi yang abeh bana urangnyo tapi masiah ado juo nan mangecek an inyo baun katiak. Pado saaik di sakolah inyo dikecek an jo kawan-kawannyo baun katiak. Malu lah si febi ko dikecek an baun katiak. Padohal febi ko alah mamakai deodorant dan tamasuak urang yang rajin pakai deodorant. Siap tu inyo cari baa caro supayo indak manjadi urang yang baun. Dikecek an kalau awak harus rajin mandi jadi indak satu kali sahari dan katiko baun se baru mandi. Satidaknyo awak harus mandi duo kali sahari, ambo ikuik an lah kecek bacoan nan ambo baco tu. Tanyato yobana indak gai febi ko baun katiak lai, tapi nan deodorant indak lo tingga dipakai. Untuak itu kalian harus rajin mandi, jan maleh mandi tu.",persuasive
7936,"Baru-baru iko ado pamandangan baru nampak di Ramayana Bukittinggi. Texas Chicken restoran capek saji nan dulu ado di bagian muko Ramayana, kini baganti jo restoran capek saji nan lain, yaitu Hokben. Hoka-hoka Bento, baitu dulu urang mangenalnyo, restoran nan ka dibukak di Ramayana di awal bulan Desember iko adolah cabang partamo nan ado di Bukittinggi. Restoran nan manyajian makanan capek saji asal Japang iko babasis di Jakarta. Karano namonyo banuansa Japang, banyak urang nan manyangko bahwo makanan iko barasal dari Japang, padahal restoran iko murni punyo urang Indonesia, hanyo sajo inyo manyuguahan cito raso Japang dan maadopsi suasana makan di Japang.",narrative
3952,"Cemilan nan paliang disuko dek anak sakola iko mambuek banyak urang nio mancubonyo .Talua guluang nan biaso urang jua dimuko sakolah, kini dapek dibuek surang dari rumah. Caro mambuek talua guluang sabananyo sadarhano yaitu manyiapan talua, lidi, aia,maizena, kaldu bubuk. Kaduo, aduak sado bahan di ciek wadah. Katigo, angekan minyak ka kuali diateh api kompor nan stabil atau indak terlalu gadang dan indak lo terlalu ketek. Kaampek, Masuakan talua sekitar tigo sendok makan ka minyak nan alah angek. Tarakhir, guluang talua jo lidi atau tusuak sate. Tips penting nan paralu diparhatian dalam mambuek talua guluang yaitu harus capek diguluang katiko talua mangambang didalam kuali sahinggo dapek manempek dan taguluang elok di tusuak sate. ",expository
329,"Baru-baru ko viral sabuah video saurang laki-laki maninju saorang padusi nan adolah istrinyo surang. Diketahui kejadian ko tajadi di daerah Pangkalan Jati, Cinere, Depok. Banyak netizen nan sangat manyayangkan prilaku laki-laki tu. Nan labiah parah laki-laki ko maninju bini nyo ndak cuma sekali tapi berkali-kali. Ditambah nyo maninju bininyo di muko mato kapalo anaknyo nan masih ketek. Tantu akan maninggakan trauma nan ndak bisa nyo lupoan sampai nyo gadang nanti. Setelah video tu viral akhirnyo pelaku ditetapkan manjadi tersangka. Pelaku kanai Pasal 44 UU No 23 Tahun 2004 tentang Kekerasan Dalam Rumah Tangga (KDRT) dan terancam hukuman 5 tahun panjaro.",narrative
6674,"Salah satu ide manggaleh nan bisa kito lakukan di rumah adolah manjua camilan talua guluang nan disukoi dek anak-anak. Camilan talua guluang bisa dipiliah sabagai ide manggaleh dari rumah karano proses mambueknyo nan indak terlalu sulik. Talua guluang pun indak mambutuahkan banyak bahan sahinggo sangaik mungkin jikok kito hanyo manjuanyo dari rumah sajo. Karano bahan nan dibutuahkan indak terlalu banyak dan proses mambueknyo indak terlalu sulik, untuak manggaleh talua guluang kito indak mamarlukan bantuan urang lain. Hal iko tantunyo bisa mambuek untuang nan kito dapek manjadi labiah gadang. Ditambah lagi kito indak paralu mambayia sewa tampek karano kito manggaleh dari rumah kito surang.",expository
5671,"Gambar tadekat dari Planet Saturnus oleh Pesawat Cassini. Cassini malintasi 3.000 kilometer di ateh puncak awan tatinggi Saturnus karano instrumennyo mancatat informasi baru parihal planet nan dikalilingi cincin ko. Samantaro itu, Satelit pamantau planet (probe) Juno punyo NASA, nan maorbit di planet tagadang dalam tata surya nan mampunyoi julukan The Giant Gas -Jupiter- barasil mancapai posisi paliang dakek jo planet ko nan alum pernah tajadi sabalumnyo dalam sabuah paristiwa misi angkaso basajarah di Great Red Spot planet ko pado bulan Juli 2017 lalu. Para ilmuwan tatarik nak tau apo nan ado di bawah lapisan ateh Great Red Spot yakni pusaran badai salueh 16.000 kilometer - tamasuak bukti-bukti adonyo patuih di Planet Jupiter nan bisa manunjuakan kabaradoan awan aia.",argumentative
484,"Maulid nabi diperingati sabagai hari kelahiran nabi Muhammad S. A. W nan jatuah pado tanggal 12 Rabiul Awal dalam kaleender bulan Hijriyah. Kato maulid atau milad ko dalam bahaso Arab manganduang arti 'lahia'. Perayaan ko mamiliki makna sabagi hari untuak maingek, mahayati, maranuangkan, dan mamuliakan hari kelahiran nabi Muhammad S. A. W. Biasonyo di hari ko diisi dengan kegiatan mambaco Al-Qur'an, mambaco sejarah nabi dan perjuangan beliau dalam manyiarkan agamo Islam. Baru-baru ko ado lo pandapek nan manyatokan basonyo hari kelahiran nabi Muhammad ndak paralu dirayokan karano tamasuak bid'ah. Tapi kalau manuruik ambo selagi kegiatan itu elok ndak ado masalah.",argumentative
7870,"di semarang waktu kami pai pameran franchise. kami dapek rumah dengan fasilitas nan lengkap. kami dapek alat eletronik dari kulkas, microwave, sampai alat pangariang rambuik. disiko perumahannyo talatak di daerah utara kota semarang. untuak sistem gatenyo se pakai sistem one gate, iko emang perumahan urang kayo tapi kami dapek harago murah karano kami hanyo makai tampeknyo untuak istirahat sajo. rumahnyo cukuik lueh kami bisa malatakan barang pameran kami dirumah. untuak pakarangannyo lueh bana ko a, kami bisa parkiran oto engkel untuk bongkaran dirumah ko. kami di agiah fasilitas tv 2 buah serta wifi yang kancang katiko manginap. jarang ado urang manyewaan rumah samurah iko dengan fasilitas salengkap iko.",argumentative
2889,"Walaupun indak mambahayoan, serangan paniak akan mangganggu aktivitas dan taraso manyakiak an bagi urang yang mandaritonyo. Serangan paniak ko juo bisa tajadi kapado semua umua tagantuang kondisi jo apo nan tajadi pado pandaritonyo. Untuak itu ado langkah yang bisa awak lakuan untuak manghadapi serangan paniak ko. Patamo barajalah mangandalian raso takuik, kaduo maminta bantuan urang dakek awak, katigo katiko itu tajadi cubolah untuak mangandalian nafas, siap tu tutuik mato sejenak tariak nafa palahan dan kaluaan palahan, siap tu cobalah untuak marelaksasi otoik, siap tu bayangan tampek yang manyananga. Awak bisa mancegah serangan paniak ko dengan rutin baolahraga dan malakuan pola hiduik sihaik.",expository
3071,"Limbah industri bisa manjadi masalah lingkungan yang bapangaruh tahadok lingkungan awak. Bisa juo limbah industri ko manggaduah panciuman, pancaliak an bahkan bisa juo manyebabkan banjia. Bisa juo limbah industri ko mambuek kematia ikan, ternak, kematian plankton dan manganduang zat racun lainnyo. Pado intinyo limbah industri ko babahayo kalau dibuang sambarang se di aia kareno akan manimbulkan pancemaran aia dan marusak ekosistem perairan sampai menyebabkan kematian pado mahluk hiduik didakeknyo. Kareno itu awak harus mamastikan pabrik atau perusahaan awak indak malakuan iko mambuang limbah sambarangan. Pastikan parusahaan awak paduli tahadok lingkungan sakitar. Supayo tajago kebarasiahan aia nyo dan indak manyebabkan masalah lingkungan.",persuasive
6070,"Sabananyo untuak urang awam yang memang indak dikenalkan jo agamo sadari ketek rawan untuak indak mampicayoi tuhan, karano pado dasar nyo tuhan memanglah indak bisa diliek, tuhan hanyo bisa dirasokan malalui pamahaman nan alah ditanamkan kadalam diri awak sahinggo manjadi suatu yang wajar wajar sajo. Samantaro untuak urang urang nan indak pernah kenal sabalumnyo jo apo itu tuhan akan ma anggap tuhan itu hanyo lah imaginasi manusia samato. Dimano tuhan nan disembah urang lain atau agamo lain indak bisa dikatahui kabaradoannyo dan indak bisa untuak dicaliak dimano adonyo dek urang urang nan manganut paham ateisme. Paham ko indak akan bisa untuak dipahami sampai kapan pun.",argumentative
1764,"Bosan bana kalau sadang manunggu dosen yang ndak masuak-masuak nio pulang ka kos takuik nyo beko datang dosen tu, manunggu disiko pun bosan lo. Siang kini ambo ado jadwal kuliah jo apak syafril inyo mangaja kelas ekonomi tapi ndak tibo-tibo jo apak tu sampai kini alah 15 minik ambo jo kawan-kawan ambo manunggu padahal kecek nyo siang ko nyo masuak jadi ndak bisa awak pulang ka kos. Untuang se ambo taingek jo cemilan yang ambo simpan di dalam tas iko cemilan yang ambo suko bana yaitu kripik pisang jadi ndak baraso bana manunggu soalnyo ambo sambil kulek-kulek kripik pisang. Kripik pisang ndak pernah buek ambo bosa untuk mangulek inyo mangko dari itu ambo banyak stok kripik pisang di kamar kosan.",narrative
1692,"Ambo punyo kenalan nan karajonyo gilo pindah-pindah agama se. Murah se dek nyo baganti-ganti agamo tu. Malah durasi nyo pindah dari agama ciek ka agama lainnyo tu bisa disabuik singkek. Iko lah akibaiknyo kalau mampelajari sesuatu nan sangaik krusial satangah-satangah. Alun di dalami bana alah mambuek kesimpulan surang, sahinggo katiko manamukan sesuatu nan baru mako kesimpulan nan lamo ko bisa tergoyahkan. Dari pengalaman kawan ambo ko bisa awak ambiak pelajari. Kalau ado sesuatu nan ndak awak pahami atau nan mambuek awak ragu mako batanyo lah kapado urang nan mangarati. Kok sadang mapelajari agamo Islam mako tanyo lah ka ustadz, sahinggo apo nan awak dapek an tu utuah.",persuasive
2447,"Kondisi dijalan ko katiko Fatih bacakak jo urang yang manjua somay sadang hujan. Ado lubang gadang dijalan, alah taisi panuah lubang tu dek aia hujan, ado jo pohon yang tajatuah dakek situ, fatih se alah basah dek hujan. Apak tukang somay ko mancegat fatih dan mamberangan sambia manokok kapalo fatih jo pentungan yang ado di garobak nyo. Berang lah fatih di tokok mode tu, padohal inyo ndak ado salah. Apak tu marah kareno kecek nyo ambo manyipratan aia ka inyo, padohal fatih indak sangajo kan aia sadang panuah di jalan karena aia hujan. Ambo berang jo lah, tapi indak lo mambaleh manokok inyo.",descriptive
709,Waktu SD ambo acok dipanggia kaliang dek kawan-kawan. Memang karano kulik ambo kaliang. Tapi ambo selalu berang kalau dipanggia mode tu. Kalau ado nan mangecek an ambo kaliang pasti ambo langsuang ambiak kasiak ambo bae an ka mukonyo. Ba a kok ambo melakukan itu? Karano ambo maraso urang tu alah mahino ciptaan tuhan. Ndak seharusnyo mereka mampaolok-olok an ambo saroman tu. Harusnyo kalau ado kawan nan kakurangan tu di rangkul bukan di cacek-caek mode tu. Banci bana ambo samo urang nan saroman tu. Maanggap bantuak nyo rancak saroman bidadari padahal dalam sadatiak bisa nyo ambiak kecantikan wajahnyo dek tuhan. Mudah-mudahan kawan-kawan ambo tu alah barubah kini.,narrative
2416,"Antrian diserobot oleh polisa cantik, urang nyo mamakai baju seragam kepolisian, beda nyo indak mamakai topi yang biaso dipakai, paras nyo kamek, bulu mato nyo lantiak, kuruh dan tinggi, kulik nyo lumayan coklat. Polisi padusi itu yang manyarobot antrian Denis, walaupun inyo polisi tapi denis tetap se kesal. Denis marah sabananyo alah diserobot katiko mangantri di kedai kopi yang lagi hitz. Mungkin polwan tu sadang taburu-buru juo, tapi kan denis alah maantri duluan. Denis indak jadi mambali kopi tu dek gara-gara kejadian antrian diserobot jo polwan tadi. Soalnyo denis harus tapek waktu juo ka kantua, sadangkan katiko kopi nyo dibuek mambutuhkan wakatu bara minik juo.",descriptive
5044,"Biasonyo  Lisa manaiki angkot atau kendaraan  roda ampek lainnyo.  namun saat iko karano inyo haruih pai ka luar daerah sahinggo inyo mamutuskan untuak manggunokan kereta.  namun saat itu inyo indak mangetahui bagaimano prosedur untuak mamesan tiket kereta tasabuik.  inyo datang pukul 07.00 pagi untuak mananyakan takait caro pemesanan tiket kereta manuju daerah  nan manjadi tujuannyo itu.  di saat itu dijelaskan bahwa tiket kereta dapek dipasan jo caro online maupun offline.  mandanga itu lisa maminta penjelasan labiah lanjuik takait pemesanan dalam manaiki kendaraan umum yaitu kereta.  satalah mandapekkan prosedur takait  pemesanan tiket lisa pun langsuang  mamesannyo dan  manunggu gilirannyo untuak manaiki kereta sasuai jadwal  pado tiket nan inyo pasan.  satalah manunggu sakitar 20 manit akhianyo kereta itu sampai di stasiun dan bisa langsuang masuak sarato diarahkan ka tampek duduk sasuai jo tiket nan alah inyo pasan. 
",descriptive
5150,"Rock climbing atau panjat tebing adalah olahraga alam bebas yang manjadi salah satu bagian dari mendaki. Tujuan dari panjat tebing yaitu untuak menyusuri jalur pendakian yang sakironyo indak dapek dilalui hanyo dengan bajalan. Mako dari itu panjat tebing membutuhkan keahlian khusus atau teknik-teknik serta alat-alat yang memadai. Meskipun awalnyo panjat tebing marupokan salah satu bagian dari mendaki, kini panjat tebing manjadi olahraga tersendiri. Olahraga iko mengutamakan kelenturan dan kekuatan tubuh. Pemanjat atau climber pun harus pandai dalam manemukan pegangan atau pijakan di antaro celah bebatuan di tebing, kemudian seorang climber harus bisa pulo membaco jalur pemanjatan hanyo dengan mancaliak sisi tabiang.",descriptive
5760,"Jiko cirik hewan dibuang sambarangan, sekitar rumah wak akan tacamar bibik panyakik zoonosisi atau samacam jenis panyakik yang dapek ditularan binatang ka manusia. Cirik binatang dapek manular ka manusia, tarutamo binatang paliharoan. Infeksi panyakik yang paliang mungkin tajadi tu contohnyo cacingan, damam, komplikasi di janin dan sabagainyo. Untuak mamaliharo binatang di rumah harus mamiliki kesiapan dan dapek manarimo resiko yang ditimbuaan. Mamaliharo bianatang tu selain mamiliki manfaat, kalau awak ndak bisa manjago dan mamiliki pasiapan, siap-siap sajo menanggung akibat buruknyo. Akibat buruaknyo tu indak hanyo di tangguang surang-surang tapi dapek menyebaban satu kaluarga yang kanai. Apalagi kalau lai anak bayi, ibu hamil, dan urang lah bausia lanjuik.",argumentative
7075,"Dampak bullying dapek mangancam satiok pihak nan talibat, baik anak-anak yang di-bully, yang mam-bully, anak-anak yang manyaksikan bullying bahkan sakolah jo isu bullying sacaro kasaluruhan. Bullying dapek mambaok pangaruah buruak tahadap kasehtan fisik, maupun mental anak. Pada kasus nan barek, bullying dapek manjadi pamicu tindakan fatal, seperti bunuh diri dan sabaginyo. Korban na indak tahan tahadap raso takuik, raso sakik dan malu nan taruih manaruih banyak mailih jalan untuak mangkhiri hiduiknyo karona indak talok manangguan sado raso sakik. Urang nan tadakek kalau indak peka tahadap urang nan disakitarnyo, bisa manjadi salah satu korban bully. Contohnyo sajo Korea Selatan manjadi negara nan tingkek bunuah dirinyo tinggi nan biaso gegara pambullian nan indak bakasudahan. Kini, di Indonesiapun ado urang nan dibulli mangakhiri iduiknyo.",expository
5560,"Rem acok pulo manjadi pamicu utamo banyaknyo kacalakaan nan tajadi di jalanan. Ado banyak nan mambuek fungsi rem ko capek ilang. Salah cieknyo rem ko bisa blong kalau acok bana di gunoan untuak turunan. Katiko ma rem hanyo manggunoan rem muko atau rem balakang sajo. Salain iko kampas rem nan abih bisa, rem auih atau rem paneh bisa pulo mambuek rem blong. Katiko awa sedang jalan jo kendaraan dan tibo-tibo rem onda atau oto blong, hal iko bisa mambuek awak panic dan takuik. Apo lagi kalau kondisinyo sadang di panurunan atau di pandakian ataupun di tangah jalan nan ramai. Hal iko bisa sajo mambuek awak kacelakaan. Tantunyo ado hal nan bisa awak lakuan untuak mangurangi rasiko kacalakaan, yaitu jo maantisipasi rem blong. Awak bisa mancek sacaro rutin kaadaan rem awak dan mangganti katiko paralu di ganti.",expository
4991,"Andi marupokan siswa kelas 6 SD namun inyo telah mamiliki handphone serta sosial media sahinggo inyo dapek mangakses apapun melalui handphone tasabuik. Dan katiko inyo mambuka akun Instagram inyo mancaliak banyak foto cewek nan cantik dan seksi. Penampilan perempuan tasabuik sangek tabuka,  Andi nan baru partamo kali mancaliak itu pun melanjutkan scroll media sosial itu. Namun tibo-tibo ibunyo mangambik handphone nan sadang Andi pakai karano inyo mamerlukannyo untuak kamera dan mamergoki anaknyo sadang mambuka foto perempuan  barpakaian tabuka. Karano ketahuan oleh urang tuanyo Andi langsung mangatakan bahwa inyo indak sengaja mambuka foto tasabuik dan maraso sangek malu karano inyo ketahuan oleh ibu. Nanti saat itu langsung mambuek alasan katiko masuak akal lalu  bargegas manuju ka kamar agar urang tuanyo indak  banyak bartanyo dan berang. 
",descriptive
3529,"Caro bapikia urang nan baagamo jo urang nan indak baagamo tantu babeda. Urang nan indak baagamo bararti inyo indak picayo ka tuhan. Urang ateis bapikia kapicayoan nan mereka anut ko hasil dari pamikia an rasional. Indak picayo tahadok hal ghaib ataupun supranatural, mereka labiah picayo ka sains jo bukti dan logika. Urang nan ateis malewati langkah iko sabalumnyo untuak yakin manjadi ateis. Patamo pasti inyo mancubo mamahami atau mambuktikan hasil dari doa, kaduo mancubo badoa ka benda nan dianggap samo se jo tuhan dan hasilnyo samo indak tajadi apo-apo, katigo palajari kasalahan balogika, siap tu temukan apo dari kato iman, urang ateis malakukan temuan yang diraso indak masuk aka. Dari situ se awak alah tau kalau langkah nan diambiak urang nan nio baralih ateis, kareno kurangnyo iman. Kalau iman alah goyah pasti banyak karaguan yang tajadi dalam diri awak.",expository
690,"Pasti banyak nan takajuik katiko BUMD (Badan Usaha Milik Daerah) nan talatak di Riau yaitu PT. Bumi Siak Pusako (PT BSP), Pekanbaru bisa manyobok an harato karun sumber minyak dari hasil kegiatan pengeboran sumua eksplorasi Nuri-1X nan barado di Kabupaten Kampar, Provinsi Riau.  Dari hasil tamuan tu tim mangecek an basonyo alah dilakukan uji kanduangan dan perkiraan produksi. Ternyato, minyak nan bisa dihasilkan dalam sahari yaitu sabanyak 750-1000 barel per hari (bph). Direktur Utama perusahaan ko manjalehan basonyo penemuan ko akan manjadi awal nan elok untuak perusahaan sahinggo bisa manjadi jalan untuak kegiatan eksplorasi sumua lainnyo. Dengan demikian, diharok an bisa mandapek an adangan nan gadang dalam rangko maningkek an produksi migas sasuai nan ditetapkan pak Presiden.",narrative
2473,"Kalian tamasuak urang nan pamberang ndak sih, dulu ataupun kini tibo-tibo se urang nyo mood-mood an. Sabananyo urang berang tu ado jo masalah dalam diri inyo. Kabanyak nan tajadi karena depresi dan banyak kegagalan-kegagalan lain dalam hiduik nyo. Kawan ambo dulu salalu mangecek an kalau ambo indak buliah berang-berang acok bana karena bisa mampangaruhi kesehatan mental jo. Mangko dari itu kalian nan mode ko cubolah untuak barubah dan banyak badoa untuak dijauhi sifaik buruak ko. Mudah berang jo bisa manyababkan awak kanai kesehatan mental bantuak stroke, serangan jantuang, darah tinggi, depresi, sakik kapalo dan banyak lai dampak buruaknyo bagi awak.",persuasive
2124,"Di lokal pagi ko kami baraja sajaroh kaagamaan islam dan kini sadang mambahas tentang Abdurahman bi Auf. Abdurahman bin auf adolah sahabat nabi yang kayo rayo. Abdurahman bin auf tamasuak kadalam dalapan urang patamo yang dijamin masuak surugo. Abdurahman ko adolah padagang yang sukses, kareno karajo karehnyo dalam badagang inyo manjadi urang nan paliang kayo. Rahasia abdurahman bin auf sukses dalam badagang adolah manghindari yang haram dan syubhat atau yang indak jaleh kehalalan dan kaharamannyo. Pokoknyo dalam sajarah ko disabuik an pas guru manarangan tadi kalau abdurahman bin auf ko katiko diajaak mamaluak islam langsuang bariman kapado nan kuaso Allah SWT.  ",narrative
7678,"Kalian surang lah nan mangamban tangguang jawab salamo manjadi mahasiswa hinggo lulus. Sacaro indak langsuang, sikap mandiri akan talatiah salamo manampuah studi. Katiko barhasil, kalian buliah bangga pado diri surang karano tarnyato bisa malalui satiok tahapan kuliah. Namun, jikok gagal, kalian indak manyalahn siapo pun. Nan tarakhir, kuliah mampasiapkan hiduik sasudah lulus. Idak bisa dipungkiri bahwa jurusan kuliah dan maro kuliah nan diambiak marupokan pondasi kuek untuak karier kalian kalak. Bagitu pulo jo soft skill nan tarasah salamo  kalian manampuah studi. Sasudah lulus beko, kalian dituntuik manggabuangkan kaduonyo bia bisa sukses.Contohnyo, katiko malamar karajo indak hanyo kamampuan panguasaan materi kuliah sajo nan dipatimbangan tatapi pulo kreativitas dan dayo tahan tahadap takanan.",persuasive
4635,"Salah ciek alek elektronik yaitu kipas angin kini mamiliah mamiliki desain nan simpel sahinggo caro penggunaan kipas angin pun indak talalu ribet. baikut iko cara-caro nan dapek digunakan untuak manghidupkan kipas angin. Partamo yaitu mamastikan bahwa kabel kipas angin alah tacolok ka saklar listrik. Nan keduo langsuang saja manekan tombol on pada kipas angin. Nan ketigo mamiliah Kecapekan angin nan dapek dilihat pada tombol nomor 1, 2 dan 3.  Nomor 1 yaitu tingkat kecapekan nan paling rendah dan nomor 3 marupokan tingkat kecapekan nan paling tinggi. Satelah manekan tombol on dan tingkat kecapekan mako kipas angin akan malakukan putarannyo sasuai dengan permintaan dari penggunanya. Satelah kipas angin indak digunakan lagi mako dapek manekan tombol off pada manu kipas serta mancabut colokan kipas angin dari saklar listrik. ",expository
5880,"Rao adolah salah satu kacamatan yang ado di sumatera barat. Rao marupokan kacamatan yang babatehan langsuang samo sumatera utara jo riau. Hanyo 1 jam dari rao baru dapek muaro sipongi, sumatera utara. Sadangkan ka riau, bajarak 2 jam, yang babatehan langsuang samo pasia panggaraian, riau. Di rao babeda samo kampuang urang minang di sumatera barat lainyo. Di rao ado 3 jenis suku sakaligus, sadangkan di sumatera barat lainyo kabanyakan dan mayoritas hampia urang minang, yang indak urang minang hanyo pandatang maupun pelajar yang datang dari lua. Tapi kalau di rao ado urang minang, mandailang atau tapanuli, dan urang melayu. Dan faktanyo Bahaso di rao, kebanyakan Bahaso tapanuli dan bahaso rao, jarang atau setek yang Bahaso minangnyo.",descriptive
5357,"Hobi adolah kagiatan nan dilakuan sawaktu luang untuak mananangan pangana. Saat mangarajoannyo urang maraso sanang dan bagairah sarato samangek. Hobi ko bisa mambuek awal lupo wakatu katiko malakuannyo karano awak sanang dan manikmati hobi. Samantaro manuruik KBBI hobi adolah kasanangan istimewa pado wakotu luang, indak sabagai karajo utamo. Ado banyak janih kagiatan nan bisa di jadian hobi takah, olahraga, bola, game online, mamasak, manggambar, manuliss, bakabun, manyanyi, bamain music, puisi, mambaco dll. Hobi bisa pulo dijadian sabagai karajo. Bahkan akan taaso labiah lamak kalau awak bisa mahasilan pitih dari kagiatan nan awak sanangi. Ibarek awak sanang pitih masuak. Kalau awak punyo hobi, hobi ko bisa juo jadi salah ciek caro untuak mailangan stress.",descriptive
562,"Talempong adolah alat musik tradisional nan berasal dari suku Minagkabau di Sumatera Barat. Talempong biasonyo jadi alat musik tradisional nan ndak buliah absen untuak mairingi acara-acara adat di Minagkabau. Caro mamainkan talempong ko adolah ditokok. Talempong ko tabuek dari bahan dasar kuniangan. Tapi do lo dari beberapa gamelan nan tabuek dari kayu dan batu. namun, ndak sabanyak nan babahan kuniangan. Talempong ko babantuak lingkaran nan mamiliki diamter sekitar 15 sampai 17.5 cm. Di bawah talempong ko balubang sadangkan bagian atehnyo manonjol kiro-kiro satinggi 5 cm. Bagian ko lah nan ditokok katiko mamainkan talempong.  Kalau dicaliak-caliak bantuak talempong ko hampia sarupo jo instrumen bonang dalam parangkek gamelan. ",descriptive
364,"Waktu ketek ambo punyo tubuah nan barisi. Anak-anak sausia ambo memang katiko itu badannyo kuruih-kuruih sahinggo ambo jadi pusat perhatian karano badan ambo nan labiah barisi dari nan lainnyo. Dulu ambo acok dibuli, dikecek an badan bantuak kabau, bantuak kingkong, dan lain-lain. Pengalaman tu manjadi salah satu pengalaman nan paliang manyadiahan dalam hiduik ambo. Sampai-sampai mental ambo agak terguncang sahinggo ndak nio pai sakolah dek malu basuo kawan-kawan. Untuangnyo ambo punyo urang tuo nan selalu maagiah dukungan dan selalu maluruihan pemikiran-pemikiran ambo nan salah. Kalau ndak pasti ambo bisa gilo. Dari pengalaman ambo ko bisa awak ambiak pelajaran sebagai sasamo manusia awak harus saliang maharagoi, jan pernah mambuli karano apo nan awak lakuan tu bisa bapangaruah ka kehidupan seseorang bahkan marusak mentalnyo.",argumentative
5618,"Instagram sacaro sederhana dapek didefinisikan sabagai aplikasi mobile babasis iOS, Android dan Windows Phone dimano pangguna dapek mambidik, maedit dan mamposting foto atau video ka halaman utamo Instagram dan jejaring sosial lainnyo. Foto atau video nan dibagikan bekonyo akan tapampang di feed pangguno lain nan manjadi follower kito. Sistem patemanan di Instagram manggunokan istilah following dan follower. Following bararti kito maikuti pangguno lain, sadangkan follower bararti pangguno lain nan maikuti kito. Salanjutnyo satiok pangguno dapek bainteraksi dengan caro mamberikan komentar dan mamberikan respon suko pado foto nan diposting atau dibagikan. Urang nan mampostingpun dapek mabaleh komentar dari pangguno lain pado bagian kolom komentarnyo.",descriptive
6327,"Lambah harau nan talatak di Kabupaten Limo Puluah Kota sabagai tampek wisata alam mampunyoi banyak daya tarik bagi para wisatawan. Daya tarik lambah harau nan partamo adolah keberadaan bukik dan tabiang. Lambah harau memang posisinyo ado di tangah-tangah bukik nan tanyato adolah sabuah cadas. Salain barado di tangah-tangah bukik, daya tarik lain dari lambah harau adolah keberadaan beberapa aia tajun. Kurang labiah ado 6 aia tajun nan tadapek di lokasi lambah harau. Aia tajun tersebut antaro lain aia tajun sarasah murai, aia tajun sarasah aia luluih, aia tajun sarasah aia angek, aia tajun sarasah bunta, aia tajun sarasah jambu, dan aia tajun aka barayun. Tujuah aia tajun tersebut mampunyoi carito nan babeda-beda. Medan nan disuguahkannyo pun babeda.",expository
4158,"Kegagalan memang hal nan mangacewakan. Tapi untuak urang nan salalu maraso gagal dalam hiduiknyo, kenali babarapo alasan sasurang gagal. Partamo, mamaksokan diri tanpa mancaliak kemampuan sahinggo capek maraso kalau hal nan inyo karojoan adolah hal nan sio-sio. Kaduo, kurangnyo perencanaan. Mamulai sesuatu labiah capek memang rancak tapi harus didasari jo perencanaan dan mangenali risiko sahinggo dapek diatasi labiah tapek. Katigo, talalu mudah untuak manyarah. Manikmati proses adolah hal penting untuak dijalani karano katiko mamutuihan untuak manyarah mako usaho otomatis baranti. Kaampek, indak nio manarimo bantuan,kritik ataupun saran, padahal iko adolah hal nan paliang mambantu dalam manjani sebuah proses karano dengan hal iko dapek mengetahui apo nan kurang sahinggo dapek diperbaiki sacaro tapek dan sacapek mungkin. ",expository
1520,"Pas ambo sadang liburan ka puncak basamo keluarga, ambo pai makan ka tampek makan sunda. Namo tampeknyo adolah Alam Sunda. Pas sadang makan disinan ruponyo tibo urang nan duduak di meja sabalah ambo nan mamakai baju nan sangaik sarupo jo baju nan ambo pakai. Lah marasai ambo kanai galak an dek sanak-sanak ambo nan memang pancacek dari sinannyo. Nyo kecek an lah baju ambo pasaran. Apo lai nan mamakai baju nan sarupo jo ambo ko urang nyo balai. Lah nyo kecek an lo salero ambo samo jo salero urang balai. Kok sarupo jo nan rancak ndak malu bana raso nyo do. Tapi ko ndak.",narrative
183,"Menonton film di rumah kalau alah samo nenek ambo pasti bawaannyo jadi maleh manonton. Soalnyo apo se dikomentari. Dari film mulai sampai film berakhir pasti mangomentari sado adegan nan tajadi di film tu. Apolai kalau adegan-adegan nan mangureh emosi, antah itu sadiah atau mambuek kesal suaro nenek ambo mangalahan suaro pemain film dalam tv. Ndak tau apo nan dikecek an dek pemain film tu lai. Nan labiah parah ndak cuma suaro se nan gadang tapi sampai mahampeh-hampehan kaki dan batapuak-tapuak tangan sangkiang seronyo. Ka ditagah tapi ndak mungkin, beko tasingguang lo nenek dek ambo. Tu ambo padiaan se lai asal nenek ambo sanang.",descriptive
4806,"Dalam mangendarai kendaraan perlu bana untuak mamareso keadaan rem maupun ban kendaraan nan akan kita bawa. Karano keselamatan dari barkendara sangek bargantung pada rem dan keadaan ban kendaraan tasabuik. Maka dari itu Hal partamo nan haruih dilakuan yaitu mamareso Bagaimana keadaan rem motor jo mancoba mamajukan motor sedikit dan  manekan rem. Saat itu lihat Bagaimana reaksi rem untuak mamberhentikan roda motor. Apabila rem tasabuik langsung manghentikan motor sesuai jo kekuatan nan kita barikan dalam manekannyo maka rem tasabuik dapek dikatakan dalam keadaan nan baik. Kaduo,  mamareso ampas rem apakah masih cukuik untuak manahan ban roda motor nan sadang barputar atau tidak. Mamareso apakah rem motor cukuik nyaman digunakan dan indak mangalami kesulitan katiko manekannyo.
",expository
7177,"Twitter partamo kali digagas oleh Jack Dorsey, mahasiswa sarjana Universitas New York katiko badiskusi pado sabuah acara na  disalanggarakan parusahaan podcast banamo Odeo. Jack Dorsey mangamukokan sabuah gagasan pangguno pasan singkek untauk bakomunikasi. Awalnyo, namo proyek ko banamo twttr satalah diungkapkan dek Evan Williams nan kamdian dikamukokan dek Noah Glass. Pangambangan proyek tainspirasi dari Flickr jo kode singke SMS Amerika nan jumlahnyo hanyo limo digit. Proyek pangambangan twitter dimulai tanggal 21 Maret 2006, Jack Dorsey mambuek pasan singkek nan babunyi ""just setting up my twttr"", untuak partamo kalinyo pukua 9:50 PM PST. Definisi arti twitter surang adolah 'a short burst of inconsequentual information' (ledakan singkek infromasi indak pantiang) dan 'chirps from bird' (celotehan burung)",argumentative
1779,"Urang nan manjadi food presenter yang berarti tugasnyo sebagai pemandu acar-acara kuliner, inyo mancicipi masakan-masakan yang inyo datangi. Ambo acok bana mancaliak program kuliner-kuliner di layar tv tapi kok manuruik ambo urang tu indak terlalu jujur, bagi ambo agiah pandapek juo jo makanan yang awak makan apobilo ado yang kurang. Ambo acok mancaliak urang tu lamak-lamak se dan bantuak lahap bana mamakannyo, lai buliah mode tu tapi labiah bagus kalau awak maagiah rating dan pandapek jo makanan awak. Soalnyo ambo alah pernah makan di tampek nan didatangi food presenter ko tapi makanannyo biaso se, jadi itulah yang ditakuik an kalau se pemikiran urang nan manononton di rumah terlalu tinggi jo tampek makan tu. Takuik nyo pas alah didatangi kecewa bantuak ambo.",argumentative
1947,"Ambo sanang bana alah lamo maikuik an undian ko di sosial media tapi baru kini manang undian. Namo ambo kalua sebagai pemenang undian dan hadiah nyo indak main-main mahal dan ancak bana. Hadiah yang diaagiah oleh pihak penyelenggara tampek awak maikuik an undian tu sebuah Dispenser mode tabaru. Jadi bantuaknyo ko gadang ado 3 tampek mangaluakan aia, dan warno dispenser ko ancak dan bantuaknyo mewah bana. Tampek kalua aia nyo ado 3 nan patamo aia biaso, kaduo aia angek, katigo aia dingin. Ambo sanang bana kalau nio minum aia dingin langsuang se maambiak dari Dispenser ko jadi indak payah lai mambuek es batu.",descriptive
5904,"Tragedi G30S PKI nan tajadi tanggal 30 September 1965 marupokan salah satu sajarah kalam bagi Indonesia. Gerakan tersebut bertujuan untuk menggulingkan pemerintahan Sukarno dan mengganti negara Indonesia menjadi negara komunis. Garakan ko batujuan mawujudkan tujuan untuak mangguliangkan pamarintahan Soekarno dan manggi negara Indonesia manjadi negara Komunis. Salah sorang pajuang nan bausaho mati-matian mampatahankan kadaulatan RI balandaskan Pancasila iolah Jenderal Ahmad Yani. Ahmad Yani tapaso gugur ditangan PKI dan mandapek gelar pahlawan Revolusi. Anak ameh dari presiden Soekarno ko lahia di Purworejo, Jawa Tengah tanggal 19 Juni 1922. Nan kamudian maningga di rumahnyo tanggal 1 Oktober 1965 katiko G30S PKI. Janazahnyo dikubua basamo-samo 6 pahlawan lainnyo di Lubang Buaya, Jakarta.",expository
3208,"Pangalaman Cici muntah kareno jajok bana manonton film yang mamakan hewan matah masiah badarah-darah yang disuruh kawannyo tonton. Sabana jajok cici mancaliak adegan urang nan makan dagiang makhluk hiduik. Film itu juo bantuak nyato bana, jadi tambah jajok cici dibueknyo. Manuruik cici film iko indak cocok di tonton jo urang nan panjajok dan urang nan sedang makan atau alun makan. Kareno dari katigo itu, sadoalahnyo akan baakibaik indak elok bagi awak. Bantuak cici kan muntah jadinyo dek kareno makanan tu manjajok an. Jadi pado intinyo indak paralu mambayangkan bana hal itu, samakin awak tau samakin jajok awak dek kareno itu jadinyo",argumentative
797,"Banyak video viral tersebar di sosial media tentang amak-amak nan ndak mangarati dengan sistem pembayaran COD nan disadiokan di e-commerce nan ado di Indonesia. Di dalam video tu amak-amak ko sadang berang-berang jo kurir ekspedisi nan maantaan paket ka rumahnyo. Sarancaknyo dari pihak ekspedisi mahimbau kapado satiok kurirnyo untuak manyampaian talabiah dahulu apo nan harus diketahui dek si panarimo barang supayo ndak tajadi kesalahpahaman. Kalau alah kejadian mode tu kan banyak pihak nan di rugikan, sedangkan pihak panjua nyo bisa se angkek tangan karano si pembeli malah manyalahan si kurir nan sabananyo hanyo batugas sabagai media pengantaran barang dari panjua ka pambali.",persuasive
2347,"Wawa adolah seorang guru di Sakolah Manangah Ateh yang tabilang masih manjadi guru mudo. Pas bana dihari ulang tahun nyo, inyo dikarajoan dan takajuik bana mandapek prank dari murid nyo. Caritonyo wakatau masuak ka lokal, bantuak lokal ko kacau bana bantuaknyo. Lokal ko alah rami, ado murid nan bacakak, yang padusi sajambak-jambak an nan laki-laki mamakai tangan, kursi jo meja alah tajungkia baliak. Indak lamo kemudian ado murid dari balakang yang mambawa kue. Ondeh takajuik bana tanyato inyo kanai prank. Tabawa suasana bana ambo, jadi selain takajuik pun wawa cameh karena murid nyo bacakak ado padusi samo padusi bagitupun sabaliaknyo.",descriptive
1346,"Kini ko sadang banyak bana anak nan kanai panyakik demam berdarah. Itu pun dibuktikan dengan maningkeknyo jumlah anak nan di rawat akibaik demam berdarah di rumah sakik. Mako dari itu awak sabagai urang tuo harus paham ba a caro mencegah panyakik ko. Langkah nan bisa awak lakukan untuak  mahambek perkembangan nyamuak demam badarah ko adolah nan pertamo barasiahan bak mandi saminggu sakali. Nan kaduo, barasiahan perabotan di rumah nan bisa manampuang aia dan memungkinkan untuak manjadi sarang rangik. Nan katigo, gunokan kasa nyamuak untuak mencegah nyamuak masuak ka dalam rumah kalian. Nan kaampek, jan bia an baju tagantuang talampau lamo. Nan terakhir, jan lupo mamakai lotion anti rangik.",expository
7722,"Sairiang jo bakambangnyo jaman jo babagai inovasi nan dilakuan, randang kini ko punyo banyak macam. Indak hanyo babahan dasa dagiang sapi, randang dibuek lo jo bahan dasa dagiang ayam, paru, kantang, udang, talua, itiak, jo ikan. Sampai-sampai d bara tampek ado jo nan ditambahan jo singkong atau kacang merah. walaupun jo inovasi tu, randang sapi tetap manjadi jenis randang nan paliang diminati dima se. Salain dek varian raso randang sapi nan paliang lamak, kironyo ado lo filosofi nan cukuik bamakna dalam darinyo. Dagiang sapi nan manjadi bahan dasar randang sapi malambangkan Niniak Mamak, atau nan biaso disabuik pamimpin, atau kapalo suku di daerah lain, karambia sabagai cadiak pandai, lado sabagai alim ulamo nan tageh dalam maajaan syariat agamo, jo bumbu rempah lainnyo nan malambangkan masyarakaik sacaro kasaluruahan.",descriptive
611,"Ndak akan pernah talupokan momen-momen indah katiko suami maagiah hadiah ulang tahun pernikahan nan ka 25 tahun. Momen tu dibuek persis bana sarupo katiko pacaran dulu. Mulai dari desain tampek makan nan dikaliliangi kelopak-kelopak bungo mawar bawarna merah ditambah lilin-lilin ketek nan mambantuak pola love. Di meja makan pun alah dipanuahi dek foto-foto kami dari awal manikah, bulan madu, baby moon, punyo anak, bahkan sampai anak-anak alah gadang kini. Suasana makin romantis karano diiriangi jo instrumen-instrumen klasik nan manjadi musik kesukaan kami baduo. Nan buek labiah ndak manyangko suami ambo maagiah kaluang berlian nan sangat indah sabagai hadiah pernikahan kami. Terimakasih kejutannyo suamiku.",descriptive
5375,"Ado banyak janih olahraga nan bisa di karajoan di rumah dan punyo banyak manfaat untuak mambantuak tubuah. Salah cieknyo adolah sit-up. Olahraga sit-up adolah olahraga nan banyak di lakuan dek urang-urang. Karano sit-up ko sangek mudah di karajoan, indak lamo, dan indak butuah tampek khusus sarato nan paliang pantiang sit-up indak paralu manggunoan alek. Jadi sit-up di kaajoan jo posisi lalok manilantang, posisi kaki di takuak dan tangan di latak di balakang kapalo. Salanjuiknyo awak dorong badan awak untuak jago sampai ka posisi duduak tanpa maubah posisi tangan jo kaki, kamudian baliak ka posisi lalok lik. Lakuan hal iko barulang kali. Olahraga ciek ko sangek baguno untuak malatiah otot paruik sarato mangetekan paruik kaano nyo bisa mambaka lamak di paruik. Karano itulah sit-up banyak di karajoan dek padusi-padusi nan nio manguruihan paruik.",expository
591,"Pempek asli palembang alias pempek rang kito galo adolah makanan khas daerah plembang. Walaupunnyo berasal dari daerah Palembang makanan ko alah bisa awak tamui di daerah mano se. Pempek palembang sabananyo tabuek dari tapuang-tapuangan nan dicampua jo ikan tenggiri. Iko lah nan mambuek pempek babeda jo makanan batapuang lainnyo mode cilok, cimol, dan sejenisnyo. Nyo punyo ciri  khas hanyia-hanyia dari lauak nan nyo pakai. Pempek ko lamaknyo dimakan basaratoan jo kuahnyo. Pempek dengan raso kenyaal dan kadang malakek-lakek dalam muluik di campua jo kuah cukonyo nan punyo raso asam, manih, dan padeh bacak-cakak rasonyo dalam muluik. Samakin kental kuah pempek ko biasonyo samakin lamak raso kuahnyo.",descriptive
3487,"Mananam tanaman elok juo awak lakuan kalau ado waktu langang. Misal awak mananam bunga atau sayau atau tanaman yang bisa manyajuak an lingkungan rumah awak. Katiko awak bacocok tanam tantu awak harus tau baa caro marawaiknyo juo. Manuruik ambo katiko awak mananam tanaman juo hal yang bisa disabuik an olahraga lah jadi awak labiah bugar tubuh awak. Kareno kan awak manggaruah tanah, maisi pot, mamindahkan pot dan lain-lainyo yang mambuek awak mampunyoi aktivitas daripado awak indak manga-manga dan anok se. Labiah elok kalau awak malakuan aktivitas mananam ko. Kareno lai elok juo untuak mato awak mamandang tanaman dan sajuak juo jadinyo mato mamandang.",argumentative
2554,"Pado hari salaso di sakolah ado latihan Badminton bantuak biasonyo. Memang satiok hari salaso adolah jadwalnyo ekskul badminton. Anak-anak yang ikuik ekskul pasti alah bakumpua di hari salaso untuak latihan. ambo tamasuak urang yang maikuik an ekskul badminto, kareno salain ambo sanang banyak juo manfaaiknyo. Ambo bisa baolahraga tanpa tababani kareno ambo sanang bamain badminto. Biasonyo se kalau ambo sadang latihan lamo dan bisa mambaka kalori sakitar kurang labiah 400 kalori. Pambakaran kalori ko dapek maningkek an metabolisme yang siap tu mambantu manurunan barek badan. Manfaaik lainyo yang ambo rasoan katiko acok bamain badminton adolah bisa maningkekan fleksibelitas tubuh ambo.",narrative
3815,"Dari perkembangan jo samakin pesatnyo kloning, ado babarapo jenis dari kloning. Babarapo jenis kloning ko alah diteliti, contohnyo kloning molekuler. Bisa awak deskripsian kloning molekuler ko disabuik kloning DNA jo organisme multiseluler yang tasusun di DNA yang panjang tapi gen cuman manempati sebagian ketek dari kromosom. Beko dari siso bagian lainnyo adolah sekuens nukleotida yang baulang jo noncoding. Penjelasan itulah yang disabuik jo kloning molekuler. Memang kalau awak nio malakuan kloning supayo bisa manghasilkan hewan klon, awak harus tay juo baa caronyo dan jenisnyo apo se. Palajari sesuatu itu kalau awak nio tau dan praktek an hasil dari yang awak palajari.",descriptive
3502,"Kalau tadi mangecek an parubahan nan positif tapi ado juo katakuik an kareno gaya hiduik yang modern kini. Urang tuo nan ado di desa banyak juo nan khawatir tahadok gaya hiduik anaknyo yang alah tau caro mamainkan Hp. Pakaian anaknyo yang nio tacaliak modis padohal indak bapitih bana taraso manyulitkan urang tuo. Apolai kahkhawatiran urang tuo tahadok media sosial kini kareno alah adonyo Hp nan sadoalah hal bisa dicaliak. Kalau iyo nan positif, baa kalau nan dicaliak hal nan negatif. Pangaruah buruak nan masuak ka hiduik anaknyo. Untuak itu marilah awak bijak mamainkan sosial media dan mamanfaaik an Hp. Jan caliak hal nan indak batua dan jan tiru hal nan indak batua.",persuasive
6231,"Pasahabatan laki laki jo padusi iolah comfort zone nan sulik batahan platonik untuak wakatu nan lamo, walau pun bisa sajo awalnyo murni damikian. Padusi ingin santai salamonyo dalam comfort zone, samantaro (kabanyakan) laki laki justru gata manggunokan comfort zone sabagai batu loncatan untuak ka zona-zona lainnyo. Padusi mancaliak kanyamanan, laki laki mancaliak kasampatan. Itulah nan akan normalnyo tajadi, kacual sang padusi indak Nampak manarik atau unattractive. Jadi pado intinyo laki laki jo padusi apokah bisa murni bakawan dakek sajo atau cuma sakedar sahabatan sajo? Sacaro general indak bisa. Karano salalu ado katartarikan sacaro emosional antaro kaduonyo maskipun itu saketek sajo.",argumentative
3264,"Malam kapatang Mayang jo kawan-kawannyo pai ka sabuah cafe dakek kosan. Indak lamo pas mayang jo kawannyo duduak manikmati lagu. Datanglah pangunjuang lain, kan nampak bana tu kalau ado yang masuak. Pas dicaliak ondeh malu bana rasonyo si mayang kareno pakaian nan inyo pakai samo jo urang nan baru masuak tu. Kawan-kawan mayang alah tagalak se jo kawan urang nan baru masuak tu alah tagalak juo. Bara ka malunyo si mayang dek ulah kawannyo tu. Cubo kalau anok-anok se, iko alah katauan lo tu pakai baju samo. Walaupun jo urang asiang tapi malu se rasonyo, tacigok pakai baju nan samo.",narrative
5684,"Kak seto adolah salah satu tokoh di Indonesia yang paduli samo anak-anak. Acok dijumpai pado era kini anak indak taat pado urang tuonyo. Manuruik kak seto, Salah satu kasalahan urang tua dalam mandidik anak adolah katika anak tu dipabuliahan bagaul jo urang gadang, yang umuanyo jauah dari anak tarsabuik. Akhirnyo dengan sandirinyo inyo akan mancontoh apo yang diliek. Mako dari itu, awak para urang tuo harus labiah bisa manjago anak-anak dari pangaruah yang kurang elok. Jiko urang tua bisa manjadi contoh yang elok kapado anak-anaknyo, mako anak tasabuik akan manganggap hal indak elok yang ndak dicontohan dek urang tuanyo tasabuik adolah parilaku yang buruak, indak pantas dilakukan.",persuasive
2335,"Wakatu ambo sadang di sakolah pado hari selaso, dado ambo ko taraso sakik bana. Taduduak lah ambo di lantai, indak bisa tagak rasonyo dek takancang dado ko. Pai lah ambo ka rumah sakik dan takajuik bana ambo katiko yang dikecek an dokter adolah panyakik yang ndak pernah ambo bayangkan. Ambo divonis panyakik jantuang, indak ambo se yang takajuik urang rumah ambo pun iyo jo. Bararti salamo ko ambo kadang taraso sasak di dado karena ado panyakik jantuang yang indak pernah ambo tau. Memang ambo ndak bisa dikajuik an atau berang-berang, karen siap dari takajuik atau berang tu pasti sakik di dado.",narrative
8375,"Mancaliak urang mandapek penghargaan pasti timbul raso iri saketek atau malah iri bana. Tapi paralu diingek kalau penghargaan nan urang lain dapekan harus tatap wak apresiasi. Penghargaan itu bukan hanyo pangakuan ateh prestasi nan alah inyo raih, tapi juo motivasi buek inyo dan awak untuak taruih bakarya dan berprestasi labiah baik lai. Manarimo panghargaan adolah suatu kahormatan nan ndak bisa ditarimo satiok hari. Dek itu marilah kito apresiasi dan sambut penghargaan nan didapekan oleh urang lain jo tangan tabukak dan hati nan tulus. Karano nan mambuek spesial dari penghargaan nan inyo tarimo adolah apresiasi dari urang nan alah mandukuang inyo sampai bisa mandapek penghargaan.",persuasive
2366,"Katiko sakolah pasti ado nan kawan yang elok dan indak elok ka awak. Kesan awak ka inyo pun lain, apolai katiko batamu dan se sanang itu walaupun awak takajuik. Ambo waktu tu batamu jo kawan lamo di Sakolah Manangah Ateh jadi memang dulu nyo kami bakawan tapi inyo ko ndak elok ka ambo suko mangecek an dari balakang. Ambo sabana takajuik batamu jo kawan lamo ambo yang ciek ko tapi bisa dicaliak kalau ambo ndak sasanang itu dan biaso se pas batamu. Mato ambo caliak kabawah dan ka eteh se, kaki ambo bagoyang-goyang, tangan ambo manyilang se di dado dan waktu inyo bacarito ambo maangguak-angguak se. Itulah gambaran diri ambo katiko batamu jo inyo lain lo lah kalau batamu jo kawan elok dan dakek bana jo ambo.",descriptive
5492,"Baranang adolah salah ciek kaahlian nan sagek baruntuang kalau awak miliki. Katiko awak bisa baranang awak bisa mangetekan kamungkinan maningga dalam kaadaan tabanam. Zaman kini alah banyak wahana bamain nan malibekan aia jadi katiko pai bamain ka situ kok dapek awak emang bisa baranang. Indak hanyo kolom ranang, banyak pulo wisata alam nan tadapek di aia. Takah aia tajun, ataupun arum jeram. Kalau awak tabanam baik itu di kolom baraang ataupun di sungai gadang kamungkinan awak langsuang panik dan malah mampagadang kamungkinan tabanam. Raso pank ko muncua katiko awak sadar awak indak bisa baranang dan awak jadi takuik indak salamek. Katiko itu awak akan manggarakan badan awak sacaro balabiahan nan mambuek awak capek panek dan samakin capek tabam.",descriptive
1147,"Dulu kalau ambo ka pai ka arah taman melati dakek rumah ambo pasti selalu lewat rumah urang cino nan punyo banyak anjiang di pakarangan rumahnyo. Waktu itu mungkin karano ambo masih ketek jadi ambo ndak begitu ado raso takuik ka anjiang tu. Ambo anggap anjiang tu binatang jinak biaso se. Mako ka gadang ko lo lah ambo takuik lewat rumah urang tu karano anjiangnyo ndak pernah nyo ikek. Raso ka dikaja se ambo jadinyo. Ambo harap bagi kalian nan punyo hewan peliharoan nan baresiko mancilakoi urang agiahlah pengaman. Kalau ndak punyo paga rumah setidaknyo anjiang tu dikabek, jadi urang nan malinteh ndak cameh lo do.",persuasive
3649,"Untuak maraih maso depan yang carah tantu indak cukuik sampai dibangku sakolah se. Salanjuiknyo awak paralu juo malanjuik an kuliah. Apolai urang nan indak ado alasan untuak indak kuliah kareno urang yang bisa kuliah harus basyukur diagiah hal nan labiah kareno itu juo awak harus basungguh-sungguh di bangku perkuliahan. Sabalum awak nio masuak kuliah tantu ado pendaftaran dulu sabalumnyo. Barikuik langkah daftar kuliah, patamo awak mancari informasi pendaftaran mahasiswa baru, kaduo mangisis formulir pendaftaran, katigo malampirkan juo berkas pendukuang, siap tu awak perhatian juo kareno berkas tu harus asli, dan baraja untuak mangikuik an ujian tertulis nan daftar liwaik ujian.",expository
8197,"Fina ndak suko makan kapitiang dek trauma jo kajadian maso keteknyo. Waktu itu ama Fina mambali kapitiang hiduik untuak dimasak di rumah. Kapitiang nyo gadang-gadang tapi Fina ndak ingek apo jenis kapitiang nan dibali ama nyo waktu itu. Itu patamo kali Fina mancaliak kapitiang sacaro langsuang. Karno sanang mancaliak kapitiang, Fina iseng manolongan amaknyo masak kapitiang. Waktu ka mambarasiahan kapitiang, Fina mambuka tali nan maikek capit kapitiang kironyo tangan Fina dicapit jo kapitiang. Fina nan takajuik langsuang manangih. Untuang ndak baa tangan Fina. Tapi dek kajadian itu Fina jadi takuik jo kapitiang dan ndak nio makan kapitiang. Inyo maanggap kalau kapitiang tu hewan nan jaek.",narrative
2384,"Pagi ko rancano ambo nio olahraga pagi jo suami ambo soalnyo pas bana libur di hari minggu. Alah siap pakai baju olahrga, tibo tu paruik ambo ko mual bana rasonyo. Padohal alun ado tarisi jo apo-apo paruik ko ndak ado lo penyebab nyo. Tadi se elok-elok se, mual nyo datang tibo-tibo se. Suami ambo ko cameh, takuik ko manga soalnyo taraso lemas juo indak mual se. Pai lah kami ka rumah sakik, indak jadi do niek olahraga pagi tu di ilang an lai. Tibo sampai ka rumah sakik kecek urang tu ambo hamil. Ondeh mandeh takajuik bana ambo, alah hamil se. Padohal baru 3 bulan manikah, indak nyadar lo kalau hamil.",narrative
6910,"Banyak nan lulus ujian, siapo yang biaso nyo malah pai jalan-jalan untuak marayoannyo? Healing kecek urang jama kini. Bababgai macam urang biasonyo malampiaskan kabahagiaanyo karano bisa lulus ujian, apolagi itu marupakan ujian nan payah bana sahinggo sengenek nan bisa lulus. Bantuak apresiasi nan bantuak jalan-jalan atau balanjo acok bana jadi tradisi. Tapi contoh lainnyo yang banyak urang rayoan adolah banazar ka diri surang. Tapi, indak saketek lo nan lupo jo nazar surang kalau alah sanang dek alah lulus ujian. Apapun bantuak apresiasi lulus ujian nan penting lulus sajo itu alah bisa dikatokan manjadi pambuktian diri ka diri surang. Siapo nan barusaha inyo nan dapek.",expository
4253,"Sholat idul Fitri nan dilakukan katiko alah salasai malaksanakan puaso salamo sabulan di Bulan Ramadhan. Mako dari itu, tata caro untuak malakukan sholat idul fitri pun haruslah dimengerti. Tata caro malaksanakan sholat adolah sabagai barikuik. Hal partamo yaitu dimulai mambaco niek dan takbiratul ihram dengan mangucap takbir samo takah tata cara sholat biasonyo. Tapi ado perbedaan dengan sholat biasonyo yaitu jumlah takbiratul ihram. Dalam sholat Idul Fitri dalam ciek rakaat mampunyoi 7 takbiratul ihram. Satalah takbiratul ihram dilanjuikan mambaco do'a iftitah dan dilanjuikan mambaco surah Al-Fathihah dan ayat dalam Al-Qur'an. Satalah itu dilanjuikan untuak ruku' dan sujud. Satalah sujud malanjuikan ka rakaat kaduo dan diakhiri jo salam. ",expository
36,"Kapatang ambo lewat lotek amak gantiang dakek simpang Gantiang, Parak Gadang, favorit ambo dan keluarga. Loteknyo emang laris bana. Disinan urang rela antri lamo-lamo cuma untuak mancicipi lotek legendaris di kota Padang ko. Urang nan mananti lotek biasonyo tagak mangalilingi uni nan mambuek lotek. Tamasuak ambo. Ambo nio mancubo buek lotek ko di rumah dengan mamparatian apo bahan dan ba a caro mambueknyo. Jadi pertamo tu bawang putiah, kencur, daun limau, cabe rawit, garam, gulo merah digiliang. Abis tu kok lah aluih nan digiliang tadi campua jo kacang tanah di giliang kasa. Nah, abis tu agiah gulo merah dan aia angek stek. Siap tu perasan jeruk kesturi. Terakhir masuak-masuak an se isian sayua-sayua mode lobak, lalidi, tahu putiah, kacang panjang, dan mie kuniang. Aduak. Agiah karupuak jo bawang goreng. Lotek siap dimakan.",expository
7444,"Pakambangan salnjuiknyo pado tahun 1984/1985 Kabupaten nan samulo tadiri dari sambilan kacamatan, dimakaran manjadi 13 kacamatan. Kacamatan induak tadiri dari, Kacamatan Talawi, Sawahlunto, Sumpur Kudus, Koto VII, IV Nagari, Sijunjung, Tanjung Gadang, Pulai Punjung dan Kacamatan Koto Baru. Kacamatan Parwakilan, Sijunjung di Lubuk Tarok, Tanjung Gadang di Kamang, Pulau Punjung di Sitiung, jo kacamatan Perwakilan Koto Baru di Sungai Rumbai. Pado tahun 1985, guno mampalancar tugas bupati, dibantuak pambantu bupati Sawahlunto/Sijunjung wilayah Selatan nan bakaduduak an di Sungai Dareh. Kamudian pado tahun 2000 kalambagaan kantua pambantu bupati ko dihapuskan, sasuai katantuan Undang-undang Nomor 22 tahun 1999 tantang pamarintah daerah. Satalah kaluanyo Paraturan Republik Indonesia Nomor 44 tahun 1990 tanggal 1 September 1990 tantang parubahan bateh jo lueh Kotamadya Sawahlunto. Kabupaten Solok ho Kabupaten Swahlunto/Sijunjung, saluruah Kacamatan Talawi jo sabagian Kacamatan Sawahlunto dimasuak an ka Kotamadya Sawahlunto. ",argumentative
6355,"Satiok tahun ambo salalu pulang kampuang ka Batusangka Sumatera Barat. Biasonyo ambo pulang kampuang dengan manggunokan oto pribadi. Barangkek dari Jakarta nan talatak di Pulau Jawa manuju ka Batusangka nan talatak di Pulau Sumatera tantu harus manyubarangi lauik. Ambo manyubarang dengan manaiki kapa feri dari Palabuahan Merak dan turun di Palabuahan Bakauheni. Manyubarang dari Merak ka Bakauheni dengan manggunokan kapa feri mamakan waktu kurang labiah duo satangah jam. Kalau kito manyubarang di pagi atau sore hari, kito bisa mahabiahan waktu dengan mancaliak pamandangan lauik lapeh. Namun kalau kito manyubarang pado malam hari indak ado nan bisa kito caliak di lua. Namun kalian ndak paralu khawatir bosan salamo perjalanan karano kapa feri biasonyo punyo ruang tunggu nan nyaman dilengkapi dengan sofa nan ampuak.",narrative
4820,"Sabagai saurang karyawan nan mamiliki kebebasan untuak mangerjakan Tugasnyo dimapun dan kapanpun  asalkan tugas nan diberikan sasuai target. barikut kelebihan sabagai  karyawan nan statusnyo dapek bekerja dima sajo atau work from anywhere.  partamo,  inyo dapek mangerjakannyo dima sajo nan inyo mau.  kaduo,  dapek dikerjakan kapanpun asalkan Jadwal untuak mangumpulkan tugasnyo  tepat waktu dan sasuai jo target.  katigo,  dapek manentukan cuti kapanpun asalkan  pakerjaan alah diselesaikan. kaampek,  dapek  mangurangi biaya hidup karano pakerjaan iko dapek dilakukan di rumah sahinggo indak perlu lai mangeluarkan ongkos untuak ka kantor  maupun uang makan sahari-hari nan bisa sajo dikeluarkan katiko bekerja langsuang di kantor perusahaan. ",expository
2083,"Perekonomian keluargo ambo pernah juo dalam maso roller coaster dulu urang barado kini malaraik pado maso pandemi. Pandemi yobana mambuek pangalaman manyadiahkan bagi ambo pado maso itu. Ambo salalu talaik mambayia pitih sakolah, dan indak bisa makan lamak bantuak dulu lai. Dagangan apak ambo sepi dan ndak ado yang mambali, urang sadoalahnyo takuik kalua pado maso pandemi tu. Keluarga ambo indak ado pemasukan nan lain salain badagang di pasa. Ambo bartekad untuak marubah keadaan dulu jadi ambo caliak peluang apo se nan bisa awak jalankan salamo pandemi. Kalian yang barado dalam ekonomi nan indak stabil cubolah untuak mamanfaatkan peluang nan ado, carilah hal-hal nan awak bisa karajoan daripado badiam diri se dan indak manggariak.",persuasive
7996,"Teknologi memang indak ado abihnyo. Salalu ado inovasi atau panamuan-panamuan tabaru untuak kahidupan kito. baitu pulo di alat masak, samakin modern zaman samakin modern pulo teknologi nan diciptaan untuak mambantu atau manolong karajo di dapua. Salah cieknyo Air Fryer. Panggorengan nan katonyo bisa manggoreng masakan manjadi labiah sehaik ko sadang tren di kalangan induak-induak. Baa tidak, alaik dapua ko kabanyo indak mamaraluan banyak minyak untuak manggoreng bahan makanan. Biasonyo manggoreng ayam harus jo minyak nan banyak sampai ayam tarandam, jo Air Fryer ko bahkan indak mamaraluan minyak saketek pun. Tapi kandalo nan banyak ditamuan adolah, kabanyakan Air Fryer ko mamaraluan watt listrik nan gadang. Jadi, ndak sado kalangan bisa manggunoannyo.",descriptive
1953,"Marsya inyo alah dari 2 tahun nan lalu ikuik undian dan tayato kini inyo baru berhasil dan dapek manang undian. Marsya sanang bana hadiah nan diagiah penyelenggara di antaan langsuang ka rumah inyo. Salamo ini inyo basaba walaupun ndak pernah manang undian, tayato inilah hasil dari kasabaran dan doa-doa yang inyo lakuan. Untuak kalian nan manjadi pajuang manang undian bantuak marsya, ikuik an lah undian yang resmi dan asli. Basaba taruih dan badoa jo hati yang ikhlas anggap se itu karajo sampingan awak yang indak marugisn awak asal kewajiban awak yang sabananyo indak tabangkalai, jadi ikuik se lah katiko ado waktu jo kesempatan. Urusan manang itu razaki awak, dan alun manang pun indak marugian awak.",persuasive
4646,"Media penyimpanan file kini alah dapek diakses melalui produk keluaran Google yaitu Google Drive. Di mana perusahaan Google manyediakan tampek untuak manyimpan file dalam jangka waktu nan panjang serta mamiliki keamanan nan kuat. Selain itu jugo file nan alah disimpan dalam Google Drive iko dapek diakses di manapun dan kapanpun. caro untuak mangupload dokumen ka Google Drive iko yaitu partamo manyediakan akun Google sabagai tampek untuak manyimpan file tasabuik. Keduo mambuka aplikasi Google Drive nan dapek diakses di pencarian Google atau mandownloadnyo di App Store. Satelah itu,  login ka Google Drive manggunoan akun Google nan alah dibuat. Satelah itu mulai untuak manguploadnyo dengan manekan tanda tambah lalu mangupload file nan diinginkan. Selanjutnyo yaitu mamiliah opsi untuak siapo saja nan dapek mangakses file tasabuik. 
",expository
8537,"Di Indonesia, tarutamo di Bali ado hari besar nan salalu dirayoan oleh umat Hindu satiok tahun, yaitu Hari Nyepi. Pado hari Nyepi, umat Hindu akan bapuasi dan meditasi salamo 24 jam tanpa malakuakn kagiatan apo pun, tamasuak bapergian, pai karajo, atau berkomunikasi. Di hari itu ndak ado kendaraan na buliah dipakai dan toko-toko tutuik di Bali. Tujuan dari Nyepi adolah untuak mamparingati lahianyo dunia baru, serta mambarasiahan dan manyaimbangan pikiran, tubuh, dan jiwa. Salain itu, Nyepi dinggap sabagai hari untuak manenangkan dan mamurnian lingkungan. Umat Hindu akan maadoan ritual-ritual khusus, macam mambuek dan mambaka patuang-patuang dan upacar malancarkan arca-arca Dewa Siwa.",descriptive
8400,"Ado duo pilihan proses persalinan yaitu proses persalinan normal jo proses persalinan sesar. Proses persalinan norlam adolah proses kelahiran nan tajadi sacaro alami, malalui jalan lahia nan normal. Di sisi lain, proses persalinan sesar adolah proses kelahiran nan dilakukan malalui operasi sesar, yaitu operasi bedah untuak mangaluaan bayi dari rahim ibu. Proses persalinan normal dianggap labiah alami dan manjadi pilihan nan labiah elok untuak ibu jo bayi. Proses persalinan normal bisa maningkekan kondisi fisik ibu sasudah malahiakan, sarato bisa pulo mampakuek otot-otot panggul ibu. Proses sesar mampunyoi kalabiahan nyo surang. Proses ko biasonyo dilakukan jikok tadapek kondisi medis nan mambutuahan intervensi pambedahan. Misalnyo sajo bayi nan gadang bana atau posisi bayi nan indak normal, nan dinilai bisa manimbulkan komplikasi bagi ibu jo bayi, dan maagiah keamanan pulo bagi ibu jo bayi nyo dek dipantau dek dokter. Kaduo proses tasabuik diateh harus melalui pertimbangan nan matang dan picayokanlah proses persalinan sanak ka dokter nan tapacayo.. ",argumentative
6992,"Pertandiangan olahraga biasonyo adolah acara nan banyak ditunggu-tungu dek para penggemar olahraga. Supporter manjadi faktor nan pantiiang di satiok patandiangan yang ado. Tapi, bakpo kalau partandiangan panonton nan mambuek partandiangn nan manjadi taganggu sampai baranti. Iko tamasuak sikap nan indak patuik dicontoh dan mancoreng olahraga dan tim tasabuik. Antusiasme nan gadang mambuek kadang raso sanang atau beranga manjadi kalewatan dan barujuang kagaduahan. Sikap nan bantuak iko sabana masih manjadi pr untuak sado kalangan. Karusakan nan ditumbulkan kadang sampai marugian urang lain dan paliang mamatikan bisa marambuik nyawo sasurang. Untuak itu, labiah rancak manyukoi tim sewajarnyo dan jaan sampai manjadi petaka di kamudian harinyo.",persuasive
1101,Basuntik tu sakik bana rasonyo. Pokonyo satiok mancaliak jarum suntik tu baok an nyo alah takuik se. Bayangkan se lah jarum nan dicucuak an ka kulik nan satipih itu dan dimasuak an lo ka dagiang. Masih taingek bana raso basuntik tu dek ambo. Katiko baru di cucuakan tu emang alun begitu sakik. Masih padiah-padiah salayang se baru. Tapi pas alah dicucuak an labiah dalam jarum ko saraso bapindah latak tulang di dalam dagiang ko. Mode tu lo pas jarum dicabuk dari dalam dagiang. Raso-raso ka tangga dagiang ko tabaok dek jarum suntik tu. Makonyo ambo badoa supayo sehat taruih sahinggo dijauahan dari jarum suntik.,descriptive
7393,"Katiko manghadiri acara parnikahan, satiok urang tantu akan manganakan busana terbaiknyo. Hal inkolah nan dilakukan pulo dek salah satu laki-laki ciek ko. Namun, indak disangko sasampainyo di tampek baralek, laki-laki tasabuik harus manahan malu karano busananyo nan inyo kanak an sangek mirip jo tamu undangan lain. Umumnyo saurang akan salah tingkah dan bausaho cuek jikok talanjur mamakai baju nan samo di sabuah acara. Namun babeda jo salah satu laki-laki nan ado di sosial media ciek ko. Indak nio samp jo tamu lain, laki-laki tasabuik nekat malapeh baju nan inyo kanakan. Laki-laki nan manganak an baju batik kembar tasabuik itu hanyo bisa manaha malu. Ndak nio samakin malu, laki-laki tasabuik nekat malapeh baju batik nan inyo kanakan di muko umum.",descriptive
8145,"Sia sih nan ndak tau jo mie Indomie, pasti sanak sadoa lah nyo alah marasoan nikmaik nyo makanan ko. Indomie adolah merek mie instan dari Indonesia dan alah terkenal juo di negara-negara lain. Indomie kini alah dijua hampia di 100 negara dan dinobatkan sabagi mie terbaik di dunia. Urang dari sado kalangan suko bana jo mie Indomie. Makanan instan ko alah jadi makanan wajib untuak anak kosan. Indomie sananyo banyak mangaluan raso-raso mie nan ndak biaso, tapi tatap se nan paliang juaro itu mie Indomie goreng original. Sabagai wujuik raso bangga wak jo produk dalam negri, nah acok-acok bali mie Indomie.",persuasive
4569,"Banyak jenis olahraga nan dapek digunakan sabagai media untuak manurunkan barek badan sacaro efektif dan sehat yaitu partamo dengan jalan kaki jenis olahraga iko sangek mudah untuak dilakukan katiko malakukan program diet karano bajalan kaki adalah hal nan paling mudah untuak dilakukan. Nan keduo yaitu lari, jenis olahraga iko jugo mudah dilakukan karano begitu banyak tampek nan manyediakan untuak olahraga lari ini. Ketigo dengan zumba atau aerobik, jenis olahraga ciek iko mamerlukan banyak sekali gerakan sahinggo tubuh akan aktif bagerak dan mangeluarkan keringat serta mangurangi lemak. Taruih olahraga lainnyo nan  nan bisa dilakukan untuak manurunkan barek badan yaitu dengan nan bisa dilakukan untuak manurunkan barek badan yaitu basepeda. Namun manfaat olahraga iko akan dirasokan katiko diimbangi dengan pola makan nan taatur serta sehat. ",expository
2184,Pagi ko di kajian ambo mambahas tentang materi Aqidah. Didalam isi kajoan nyo manarangan bahwa awak haruslah malaksanoan parintah Allah dan manjauahi larangan-larangan Allah SWT. Barimana lah tahadok apo nan diparintahan dan mampicayoi sagalo kebesarannyo. Aqida ko mamiliki peran yang penting bagi kahiduik an manusia. Kurang labiah itu nan di jalehan pemateri wakatu ambo ikuik kajian tadi. Ambo jo kawan ambo banyak mandapek parajaran dan hikmah dari satiok carito nan dijalehan pemateri. Indak hanyo sakedar ilmu aqidah juo manentukan kualiteh agamo dan maso depan seseorang. Ambo salalu badoa untuak salalu baradon di jalan Allah SWT. Karena urang nan indak mampunyoi aqidah adolah urang nan sasek.,narrative
5503,"Masih banyak urang tuo yang manggunoan bantakan, tariakan, bahkan pukulan atau main tangan ka anaknyo kalau anaknyo babuek salah, apalagi kalau hanyo kasalahan ketek. Dampak dari anak yang acok diariak dan dikasai, anak akan tumbuah manjadi pribadi yang pamberang, kacerdasan dan kreatifitas anak akan manurun, anak manjadi indak focus, anak manjadi anak yang tatutuik, pandendam, indak picayo diri, bahkan depresi. Mamberangan, babicaro kasa, atau sampai mamukul anak, salain mambawok efek buruak bagi sel utaknyo, juo mampaburuak emosi, psikologi, dan sikap anak. Baiak buruaknyo pakembangan dan patumbuahan anak tagantuang pado sikap jo didikan urang tuonyo. Jiko didikan bak itu taruih balanjuik, anak akan manjadi trauma dan mamiliki masalah mental dikamudian hari.",expository
7962,"Jaguang susu keju atau nan biaso disabuik urang Jasuke, adolah salah satu makanan nan mudah ditamuan ampia di satiok tampek balanjo. Bahan bahan nan diparaluan untuak mambuek jaguang susu keju adolah: - 5 buah jaguang manih, - keju paruik sacukuiknyo, -Mentega sacukuiknyo, -Susu kental manih sacukuiknyo. Caro mambueknyo pun cukuik mudah. Partamo, kupeh jaguang sampai barasiah sampai indak ado rambuik-rambuik jaguang nan tasiso. Kaduo, saruik jaguang, tu cuci sampai barasiah, kukuih sampai mask. Katigo, Pindahan ka wadah sasudah masak, tu tambahan mentega dan aduak rato. Terakhir, tambahan susu kental manih, aduak sampai rato dan tabuaan keju diatehnyo. Jasuke siap disajian.",expository
3780,"Paham sosialisme yang awak tau adolah yang kahiduik an nyo basosial jadi indak ado kebebasan dalam individu bantuak liberalisme. Cuman ado eloknyo juo babarapo pamahaman sosialisme ko dalam kahiduik an bamasyarakaik. Misalnyo barani mangkampenyekan panolakan atas ketidakadilan sacaro basamo-samo. Dalam hal iko langkah yang bisa awak jalankan katiko mangkampanyekan suatu ketidakadilan adolah sabagai barikuik. Patamo pertimbangkan dulu diri awak surang untuak mampalajari dan turuik serta dalam gerakan iko, kaduo masuak ka dalam suatu organisasi yang mandukuang kampanye iko, mangeceklah sacaro lantang dan barani katiko manyaksikan deskriminasi. Kareno urang indonesia jiwa sosialnyo tinggi, raso tolong manolongnyo tinggi, dan bagotong royong basamo.",expository
4371,Hadiah nan ditarimo Nadia dari Andi katiko mereka marayoan hari Valentine pun kini alah mulai dibuka. Hadiah nan dibaok samo Andi yaitu buket bungo nan dihiasi samo bungo mawar asli sabanyak 40 tangkai nan dibungkuih samo karateh khusus untuak buket bawarna silver dengan lapisan warna ameh . Dan hadiah lainnyo nan barupo kado. Kado nan dibungkuih samo kotak babantuak love dan dihiasi samo pita merah tasabuik manambah kesan romantisnyo. Diisi dengan tigo coklat nan baukuran 20 cm iko adolah makanan nan disukoinyo. Nadia nan indak manyangko kalau pacarnyo bakal saromantis iko maambiak foto hadiah nan inyo dapek hari itu. Bunyo mawar nan diagiah Andi itupun dilatakan didalam vas bungo nan alah diisi aia agar bungo tasabuik dapek batahan lamo. ,descriptive
5493,"Tabanam adolah kondisi yang di sabekan sasak angok katiko aia atau cairan lainnyo mamanuahi paru-paru. Tabanam bisa di cagah jo katarampilan baranang. Baranang adolah salah ciek kaahlian nan sagek baruntuang kalau awak miliki. Katiko awak bisa baranang awak bisa mangetekan kamungkinan maningga dalam kaadaan tabanam. Zaman kini alah banyak wahana bamain nan malibekan aia jadi katiko pai bamain ka situ kok dapek awak emang bisa baranang. Indak hanyo kolom ranang, banyak pulo wisata alam nan tadapek di aia. Takah aia tajun, ataupun arum jeram. Kalau awak tabanam baik itu di kolom baraang ataupun di sungai gadang kamungkinan awak langsuang panik dan malah mampagadang kamungkinan tabanam. Raso pank ko muncua katiko awak sadar awak indak bisa baranang dan awak jadi takuik indak salamek. Katiko itu awak akan manggarakan badan awak sacaro balabiahan nan mambuek awak capek panek dan samakin capek tabam.",argumentative
1628,"Salah satu ciri khas masyarakaik Indonesia nan sangaik terkenal adolah saliang ramah tamah terhadap urang lain apo lai terhadap para tetangga. Ndak hanyo sabagai masyarakaik Indonesia, sabagai umat muslim pun awak diperintahkan untuak saliang berhubuangan baik dengan para tetangga. Dalam Al-Qur'an dan sunnah pun manaruah paratian gadang tahadap hal iko. Tapi berdasarkan realita nan ambo caliak kini, kehidupan bertetangga antaro satu samo lainnyo ndak sa akrab dan sadakek dulu lai do. Apo lai bagi urang nan hiduik di perkotaan. Ndak ado pernah ambo tamuan di kota tetangga nan saliang babagi makanan ataupun tetangga nan saliang bakunjuang. Jangan kan itu lai, malah ado juo dari mereka nan ndak saliang kenal. Padohal rumah nyo basabalahan. ",argumentative
8166,"""Sayua.. sayua.."", suaro tukang sayua nan tiok pagi bakaliliang di sakita rumah ambo. Pagi ko rami ibu-ibu bakumpua dakek garobak tukang sayua. Alah jadi rutinitas ibu-ibu pagi-pagi balanjo sayua jo ikan nan dijua dek tukang sayua. Amak ambo pun ikuik mambali sayua di sinan. Tukang sayua ko sangaik mambantu ibu-ibu nan ndak bisa pai ka pasar atau ibu-ibu nan rumah nyo jauah dari pasar. Sayua nan dijua pun langkok. Kadang amak ambo minta dibalian sayua atau ikan tatantu di pasar untuak bisuaknyo. Tukang sayua ko pasti mambalian sasuai nan ibu-ibu mintak. Jadi alangkah sanangnyo hati ibu-ibu ndak paralu latiah-latiah balanjo ka pasa.",narrative
3213,"Wakatu di sakolah ingek bana ambo hari salaso itu ambo mangalami hal yang mambuek malu bana. Indak tau manga tibo se calano nan ambo pakai cabiak katiko di sakolah. Ado juo kawan ambo yang mancaliak tambah malu lah, indak tau nio dilatak an kama muko ko rasonyo. Langsuang ambo dikecek an gapuak, kareno urang nan gapuak biasonyo alah indak muaik lai calano tu masiah di pakai. Calano ambo ko pas patamo bali memang agak ketek, kareno ambo ko indak gapuak. Jadi sabananyo calano ambo cabiak pas di sakolah tu bukan kareno ambo yang gapuak, mungkin emang alah wakatunyo se nio ganti nan baru. ",narrative
2973,"Alah 2 tahun ambo indak manggunoan lai facebook ambo. Kareno dulu tu sabalum kini alah banyak fiturnyo, maleh ambo dek kareno banyak aplikasi nan lain. Salamo 2 tahun tu tabangkalai se facebook ambo. Kini alah mulai aktif lo baliak kareno memang dari lamo ambo alah manjadi panggunoa facebook dan pangikuik di facebook juo labiah banyak dari pangikuik ambo di sosial media nan lain. Kalau ado apo-apo misal ambo jualan atau nio mambuek postingan carito panjang ambo tulis di facebook ko. Kalau ambo posting di facebook banyak urang nan ma like jo mangomen soalnyo, kalau di aplikasi lain saketek urang nan ma like.",narrative
7191,"Aspek sosial lainnyo bantuak mampatamukan kaluarga jo saudara, mamungkinkan untuak mandapek an jofoh, bagabuang jo sabuah grup/komunitas, saliang mampatamukan pangguno jo hobi nan samo, dapek mangikuti halam pado tokoh, artis, aktor atau pangusaho, tahubuang jo siapopun dan saling babagi foto video. Salain itu, pangguno dapek pulo balajar dan bagabuangdi komunitas/grup jo hobi nan samo.. Manfaat sacaro ekonomi, banyak pangalaman pabisnis online nan mambuktian inyo berhasil mampromosikan produk lewek paiklanan Facebook. Facebook dapek manambah lapangan pekerjaan, mancari lowongan pekerjaan, bisa digunoan untuak bisnis online, paiklanan ta-target jo Facebook Ads, media untuak konten creator, media promosi e-commerce/marketplace dan manfaat lainnyo. Mamanfaatkan media nan ado salah satu caro untuak dapek bisa masuak ka dunia serba canggih.",persuasive
2388,"Ambo kan baru manikah jadi banyak hal-hal nan harus awak palajari dan cari tau tentang hal-hal yang agak tabuh kalau di danga anak-anak. Ambo banyak jo mancari tau ka kawan-kawan nan alah labiah dulu manikah. Kawan ambo ado lo yang mangecek an tentang mandapek an anak. Manuruik kawan ambo kalau mamarikso kehamilan supayo jaleh bana dan akurat, karena adoloh yang salah kiro mandapek an anak. Awak tes ke akuratan tu malalui tes darah, tes darah labiah efektif dan akurat daripado tes urin malalui tespack. Apolai ado barita yang mangecek an tespack ko ado yang di jua dalam kondisi rusak dan indak bisa dipakai lai.",argumentative
5345,"Asyiva Bila Dia biaso di panggia Dia. Da adolah anak SMA kelas 11. Kini libuan semester alah tibu, dan Dia ado rancana pai liburan basamo jo kawan kawannyo. Walaupun masih SMA Dia sangek suko jo alam. Dia jugo suko pai wisata alam takah mandaki, ataupun camp. Liburan kini Dia samo kawan-kawannyo barencana pai nge-camp di salah ciek wisata camp baru di daerahnyo. Tampek wisata ko adi di daerah bukik dan cuaca disiko dingin bana, mancapai 15 darajek Celsius. Disiko awak camp jo cuaca dingin dan pamandangan danau sarato ambun. Disiko sinar matohari muncul pas alah siang sakita jam 12 atau jam 1 siang dan indak tarlalu taraso karano kalah jo udaro dingin. Dia jo kawan kawan mambaok tenda dari rumah dan bangun tenda surang.",narrative
7837,"Seafood bararti makanan nan barasal dari lauik. seafood mamiliki babagai macam manfaat nan baiak bagi tubuah, salah satunyo omega 3 nan baiak untuak kesehatan jantuang. banyak urang nan suko mamakan seafood karano cito rasonyo nan unik dan babeda dari dagiang ayam jo dagiang jawi. namun babarapo urang harus bapikia duo kali untuak makan seafood karano kandungan kolesterolnyo nan tinggi. kanduangan kolesterol dalam seafood ko memang tinggi, jadi babahayo jiko kito konsumsi sacaro balabiahan. untuak makanan seafood ko baragam macam ikan ikannyo. dari ikan ikan ko banyak manganduanng omega 3 nan bafungsi untuak manunjang kecerdasan awak. ikan ko marupokan makanan nan paliang gampang jo murah untuak kito sabagai masyarakat manangah kabawah.",narrative
5055,"Andi marupokan saurang pengedar narkoba nan alah  manyalurkan obat terlarang tasabuik ka barbagai negara sahinggo inyo ditetapkan sabagai buronan.  2 tahun Andi terus  manyembunyikan dirinyo bia indak tertangkap oleh pihak kepolisian namun katiko inyo barada di perjalanan manuju negara asalnyo tibo-tibo sajo ado polisi nan mameriksa sarato  mamborgolnyo.  Andi nan tahu bahwa inyo alah tertangkap hanyo bisa pasrah dan manerima keadaan.  dalam persidangan Andi terus dituntut jo pasal-pasal nan mambaok inyo mandapekkan hukuman barat. salain itu jugo kasusnyo iko mandapekkan perhatian publik sahinggo persidangan nan andi jalani salalu diawasi oleh publik.  satalah 4 bulan malakukan persidangan akhianyo Hakim mamutuskan untuak malakukan hukuman mati kapado Andi karano inyo manjadi  pengedar narkoba dalam  jumlah nan banyak. 
",narrative
6531,"Patang ko kaluarga ambo baru sajo mambali sabuah tv baru. Tv itu kami bali di daerah Glodok Jakarta Barat. Kami pai ka pasa elektronik Glodok katiko hari minggu siang. Kami mambali Tv baru karano tv kami nan lamo lah rusak. Salain itu tv kami nan lamo pun lah katinggalan zaman. Di pasa elektronik Glodok, salain tv banyak alat elektronik lain nan di jua. Ado radio, playstation, komputer, blender, kulkas, dan masin cuci. Karano di rumah kami ndak ado blender, akhianyo kami pun mambali blender juo. Salain mambali blender dan tv, amak pun mambalikan ambo playstation kaluaran terbaru, yaitu plastation 5.",narrative
967,"Supayo kasua barasiah kini alah ado Vacum Cleaner. Ndak cuma mambarasiahan abu tapi vacum cleaner kini alah ado lo fiturnyo nan bafungsi untuak mambarasiahan tungau. Jadi ndak paralu mamanggia jaso pambarasiah tungau dan mangaluan biaya taruih manaruih. Bagi kalian nan sadang baranak ketek tantu kalian harus manjago kesterilisasi di satiok suduik rumah kalian khususnyo tampek lalok. Oleh karano itu, alat ko paguno bana untuak kalian. Pokoknyo kalian harus bali. Ndak masalah bagai mangaluan pitih agak gadang di awal, soalnyo manfaat dari alat ko bisa dirasokan dalam jangko panjang. Apolai haragonyo ndak lo maha kok dibandiang jo upah jaso pambarasiah satiok bulan.",persuasive
2068,"Kini ambo baru sadar tanyato pantiang bana untuak mempertahankan kepercayaan urang lain ka awak. Ambo dulunyo urang nan manyapelehkan sadoalah kecek urang tuo ambo ataupun urang lain nan ambo sayang. Ambo mambuek kecewa urang tuo ambo juo karena alah mamakai pitih sakolah nan harusnyo ambo bayarkan ka sakolah. Sadiah bana ambo waktu sadar baa ambo alah mangacewakan kaduo urang tuo ambo. Manuruik ambo ndak ado kato talambek, kini kalian nan mode ambo harus barubah lai. Kepercanyoan itu memang indak nampak tapi sangaik bahargo. Mangecewakan urang nan awak sayang baru taraso kalau inyo alah pai dari kehidupan awak akan mambuek awak bagitu manyasa dan indak bisa dirubah lai. Sabalum itu tajadi rubahlah kelakuan buruak awak dan sayangilah urang nan awak sayangi.",argumentative
2338,"Indak disangko kondisi ambo salamo ko tanyato ado panyakik didalam diri ambo. Ambo acok indak bisa lalok, sakik kapalo juo kadang manjadi palupo. Acok bana maraso stres dan cemas akhir-akhir ko. Wakatu ambo cek ka dokter, ndeh takajuik bana ambo karena divonis kanai panyakik auto imun. Panyakik ko sesuatu yang ndak pernah ambo bayangan sabalumnyo. Manuruik kawan ambo karena suko mancaliak kondisi ambo mode ko sabalum diparikso jo dokter . Keceknyo ambo harus manerapkan pola hiduik sehat untuak maindari panyakik. Tanyato yobana kecek dokter nan disiko juo kalau ambo harus maubah pola hiduik sehat. Sampai kini pun panyakik ko ndak pernah amnbo bayangan tajadi.",argumentative
4032,Takana juo pemandangan nan rancak katiko bakunjuang ka puncak bukik nan ado kampuang kawan den. Bukik nan tapampang lueh mangalilingi danau singkarak dari pangka ka ujuang. Puncak ko tumbuah ilalang nan indak talalu banyak. Ditumbuhi rumpuik-rumpuik hijau mudo nan manambah keindahannyo. Dari siko nampak pemandangan nan sangek rancak. Pemukiman nan dapek dicaliak dari ateh. Katiko malam nan dapek jaleh mancaliak lampu-lampu nan tarang mamanuhi daerah tu. Sapanjang jalan manaiki bukik dapek manikmati angin nan sajuak. Suasana nan langang mambuek suasana hati labiah tanang jo tentram. Jauah dari keramaian dan kebisingan kota. Tampek nan rancak untuak bafoto. Dari siko dapek mancaliak urang sadang latihan paralayang sahinggo manambah keseruannyo. ,descriptive
3352,"Meski singkek paristiwa sajarah katiko proklamasi kemerdekaan Indonesia mambaok parubahan gadang bagi bangsa Indonesia. Dengan dibacoannyo proklamasi, Indonesia menyatakan alah bebas dari maso panjajahan. Proklamasi yang tajadi sabana sabagai tonggak baru kahiduik an Indonesia dalam sagalo aspek kahiduik an. Perjuangan sabalum tajadinyo proklamasi sangaiklah panjang, kareno itu kemerdekaan mamiliki makna yang sangaik mandalam bagi bangsa Indonesia. Salah satunyo makna kebebasan. Sebagaima negara yang merdeka, Indonesia alah terbebas dari sagalo bantuak penindasan dan panjajahan asiang. Dari hal tasabuik saharusnyo awak juo bisa tau apo hak dan kewajiban awak sabagai warga Indonesia. Untuak itu palajarilah sajarah untuak palajaran dan jan sampai awak manjajah negara awak surang.",persuasive
3755,"Dalam agamo kristen beda urang yang sangajo indak kawin jo nan memang indak bisa. Walaupun celibacy yang sacaro disangajo pun buliah dilakuan urang kristen, kareno tamasuak kebebasan individu dek mereka. Ado 3 kalompok urang yang indak bisa kawin dengan ciri masiang-masiang sabagai barikuik. Patamo ado urang yang talahia dalam keadaan kebiri atau baoan lahia kareno ado kekurangan ditubuahnyo yang manyebabkan indak bisa kawin, kaduo seorang kebiri yang manjadian laki-laki di potong kamaluaanyo kareno bafungsi untuak mengurus istana seperti kasim, katigo urang yang memang kareno mangorbankan dirinyo untuak indak kawin kareno agamo yang disabuik selibat. Cuman kini kato selibat ko alah dipakai kareno piliahan hiduik urang, walaupun indak kareno agamo.",descriptive
7939,"Partamo kali den mancubo minuman susu malabar ko rasonyo lamak bana! jujur! sasuai jo ekspetasi, ownernyo pun elok, mambuliahan banyak banyak permintaan bantuak es nyo stek se, gulonyo kurangan, dan lainnyo, hehe. Untuak aden yang indak talampau suko susu pas mancubo nan mangga kironyo den jadi suko bana karano labiah taraso raso mangganyo katimbang susunyo. Manihnyo pun pas jo ukuran cupnyo nan gadang jadinyo indak mambuek ibak. Pas mancubo nan kaduo, den mambali nan raso pisang coklat. Varian iko indak kalah lamaknyo, rasonyo kamek dan tipe coklat nan den suko itu coklat agak paik tu aa dan pisangnyo taraso bana. haragonyo murah Rp 12.000 sajo.",argumentative
1377,"Kalau awak lah tau basonyo awak pamabuak mako jan lupo untuak minum ubek anti mabuak sabalum melakukan perjalanan. Soalnyo, ubek ko biasonyo akan manahan raso mabuak dalam lambuang dan mambuek awak labiah acok takalok sapanjang perjalanan. Ndak cuma itu, kok nyampang ubek nan di minum tadi ndak begitu mangkuah untuak manahan raso mabuak mako jan lupo mambaok katong asoi untuak jago-jago. Dengan begitu, kalau pun kalian beko muntah asoi tu bisa manampuang muntahan kalian. Jadi muntah kalian tu ndak baleak-leak dan bisa langsuang di buang dari oto. Kan ndak lamak wak jo urang kalau muntah kayak di tangah-tangah urang rami. Apolai kok ado nan sadang makan. Hilang salero urang tu dek jajok mancaliak muntahan awak tu.",persuasive
5021,"Manfaat manabung untuak manyiapkan dana darurat marupokan salah satu hal nan penting untuak manajemen keuangan.  katiko sasaurang indak mampersiapkan jo darurat jo elok mako inyo bisa sajo mangalami resiko labiah gadang yaitu terjebak jo hutang karano inyo alum mampersiapkan diri untuak manghadapi situasi nan indak terduga dan indak diinginkan tasabuik.  karano sabagai manusia kajadian indak terduga takah sakit, kecelakaan dan lain sabagainyo itu indak dapek diprediksi sahinggo mamerlukan dana darurat untuak antisipasi tahadok kajadian tasabuik.  manyisihkan gaji sabagai tabungan untuak mampersiapkan dana darurat penting untuak dilakukan. Jangan sampai ketidaksiapan manghadapi kajadian indak terduga itu mambaok musibah lain ka depannyo.  mako dari itu marilah mulai untuak manabung dan mampersiapkan dana darurat. ",persuasive
6345,"Salain Aua Sarumpun, kawan-kawan wajib juo mangunjuangi kelok 44 jikok bakunjuang ka Sumatera Barat. Kelok 44 ampek talatak di Kabupaten Agam. Kelok 44 barado di daerah bukik nan bujuang di Danau Maninjau. Kelok 44 mampunyoi kelok dengan suduik 45 hinggo 60 derajat. Kelok 44 pun manjadi jalur dari tour de singkarak, salah satu acaro sepeda gadang di dunia. Salain tour de Singkarak, kelok 44 pun manjadi jalur tampuah ka palombaan paralayang. Terakhi, dari kelok 44 kito bisa manikmati kaindahan Danau Maninjau. Di kelok 44 pun kalian akan basuo jo cigak nan acok muncul di pinggia jalan. Jadi baa kawan-kawan? Tertarik datang ka kelok 44 dan mancubo langsuang sensasi jalan bakelok tajam?",persuasive
7662,"Reinkarnasi (dari bahaso Latin nan bararti ""lahia baliak"" atau ""kalahian samulo"", atau titisan) adolah suatu kaparcayoan bahwa sasaurang akan mati dan dilahiakan baliak dalam bantuak kahidupan lain. Nan dilahiakan itu bukanlah wujud fisik sabagaimano kabaradoan kito kini. Nan lahia baliak itu adolah jiwa urang tasabuik nan kamudian mangambiak jiwa urang urang tasabuik nan kamudian mangambiak wujud tatantu sasuai jo hasil pabuatannyo tadahulu. Tadapek duo aliran utamo. Partamo, mereka nan mampacayoi bahwa manusia akan taruih-manaruih lahia baliak. Kaduo, mereka nan mampacayoi bahwa manusia akan baranti lahia samulo pado suatu katiko apobilo mereka malakuan kabaikan nan mancuakupi atau apobilo mandapek kasadaran agung (nirwana) atau manyatu jo Tuhan (moksa).",narrative
251,"Biasonyo kalau hari libur rayo pasti ambo pulang ka Padang. Babeda dengan hari rayo kali ko, keluarga ambo sarombongan nan pai ka Jakarta. Katiko anggota keluarga lengkap balibur ka Jakarta sanang bana rasonyo. Ado mama, papa, kakak, dan adiak-adiak. Waktu itu kami pai liburan ka Dunia Fantasi Ancol. Ndak cuma itu, kami bakaliliang-kaliliang mall di Jakarta, pai ka Taman Safari Indonesia, dan manginap di Puncak Bogor. Katiko itu saraso mimpi. Biasonyo ambo hanyo saurang diri disiko. Kalau taragak cuma bisa telponan. Tapi kini sadonyo ado disiko. Walaupun cuma beberapa hari keluarga ambo disiko tapi momen tu marupokan salah satu pengalaman nan manyanangan dalam hiduik ambo.",narrative
1713,"Kalau lah jadi kawan dakek tu pasti akan labiah acok basuo, labiah acok bacarito, bahkan labiah acok mahabiskan waktu basamo-samo. Bayangkan lah kalau kalian punyo sipaik baperan. Sadangkan jo urang nan ndak talampau dakek se kalian mudah tabaok perasaan, apo lai jo urang nan ado satiok saat jo kalian. Yakin lah ndak akan ancak gai hubuangan kalian tu kalau lah ado perasaan suko-sukoan satu samo lain karano bakawan tu harus tulus. Jan pernah ado embel-embel di balakangnyo. Mako dari itu ambo ingek an, kalau kalian punyo sipaik suko baperan ka urang jan cubo-ubo untuak bakawan jo lawan jenis. Apo lai bakawan dakek.",persuasive
446,"Salah satu Rukun Islam nan dilakukan saat bulan Ramadhan adolah bapuaso. Untuak manjalankan puaso ko ado beberapa tata caro dan harus awak lakukan supayo puaso awak ditarimo dek Allah S. W. T. Nan pertamo awak harus baniek untuak bapuaso karano Allah. Nan kaduo, awak dianjurkan untuak makan sahur supayo puaso nan awak jalani ndak taraso begitu barek. Untuak makan sahur ko disarankan mandakek waktu imsak. Setelah waktu imsak awak diwajibkan untuak manahan nafsu baik itu makan, minum, dan amarah sampai waktu babuko datang yaitu katiko matohari tabanam atau katiko waktu maghrib lah tibo. Setelah itu barulah buliah untuak babuko puaso malapehkan dahaga. ",expository
84,"Durian adolah salah satu buah nan ambo sukoi. Waktu ambo hamil ambo ngidam bana jo buah ko. Tapi keceknyo ndak buliah dikonsumsi dek ibu hamil. Banyak nan mangecek an kalau makan durian pas hamil bisa keguguran dan cacat janin. Manuruik ambo itu cuma mitos, tapi awak harus tetap maharagoi urang-urang tuo nan ndak mambuliahan. Faktanyo durian adolah salah satu buah nan kayo akan falvonoid yang mamiliki sifat antioksidan dalam tubuah. Selain tu, durian manganduang vitamin B, folat, kalsium,zat besi dan zinc yang sado kandungan ko ancak untuak ibu hamil. Jadi manuruik ambo ndak masalah jiko ibu hamil nio mangkonsumsi durian salagi ndak balabiahan.",argumentative
498,"Katiko bulan puaso masajik memang jadi labiah rami daripado hari biasonyo. Apo lai beberapa masajik banyak nan mengadokan Pesantren Ramadhan dan mewajibkan peserta pesantren untuak solat tarawiah berjamaah di masajik. Ado plus dan ado lo minusnyo dari diwajibkannyo peserta Pesantren Ramadhan untuak maikuti solat tarawiah di masajik. Plusnyo masajik jadi labiah rami, minusnyo banyak peserta pesantren padusi nan ndak solat mamakak di saf paliang balakang masajik sahinggo marusak kekhusyu an urang nan lain. Ikolah nan manjadi perhatian bagi kami panitia pelaksana pesantren. Mulai malam ko awak harus samo-samo memperbaiki situasi ko dengan manunjuak salah seorang dari peserta pesantren nan sedang ndak solat untuak manjadi panagguang jawab bagi kawan-kawannyo nan lain supayo ndak mamakak sahinggo labiah bisa manciptakan suasana kondusif salamo mangarajoan ibadah.",persuasive
28,Sanak lai tau jo MSG? MSG ko singkatan dari Monosodium Glutamat atau nan acok wak kenal jo sebutan micin yang gunonyo sabagai penyedap rasa nan acok dipakai dek urang supayo masakan labiah nikmat dan manggugah salero. Apo se resep makanan ko pasti terakhirnyo di agiah MSG. Tapi lai tau sanak bahayo dari mangkonsumsi MSG ko sacaro balabiah? MSG ko akan mamunculan babagai banyak panyakik dalam tubuah salah satunyo hipertensi (darah tinggi). Ba a kok bisa? Karano MSG ko manganduag asam glutamat nan mabuek pambuluah darah awak manyampik dan maleba sahinggo tajadi lah lonjakan tekanan darah nan signifikan. Jadi kurangilah penggunaan MSG tu dalam satiok resep makanan wak lai yo sanak bia bisa hiduik labiah sehat.,persuasive
8201,"Samakin maha seafood ndak manunjuakan samakin bergizi lo jenis seafood tu. Seafood nan murah dan banyak dijua di daerah wak kironyo tinggi lo gizinyo. Misalnyo ikan teri, ikan ketek nan alah umum digunoan dalam masakan Indonesia. Ikan nan punyo raso cenderung asin ko punyo kanduangan niasin, selenium, sampai kalsium nan elok untuak tubuah. Niasin atau vitamin B3 sangaik baperan untuak kasehatan sistem syaraf. Sadangkan selenium ko mineral nan dibutuahkan dalam sistem kakebalan tubuah, produksi hormon, dan antiokasidan. Ikan teri ko kayo juo dek kalsium. Kalsium ko ancak untuak kesehatan gigi dan tulang wak. Jadi makan ikan teri pun wak alah tamasuak makan makanan nan bergizi tinggi.",argumentative
6727,"Tugu titik nol kilometer di Jalan Asia Afrika adolah tampek awal mulo sajarah Kota Banduang. Tugu tersebut dibangun satalah Gubernur Jenderal Herman Willem Daendels manancapkan tungkeknyo di tampek itu. Kamudian Daendels mambarikan parintah untuak mambangun wilayah sakitarnyo. Parintah pambangunan iko tacantum dalam surek putusan pado 25 september tahun 1819 tantang pambangunan sarana dan prasarana di Banduang. Kota Banduang awalnyo ditamukan sacarp indak sangajo dek para panjajah Balando. Panjajah Balando kamudian manyabuik Banduang sabagai wilayah tak batuan. Walaupun baitu, bagi masyarakat pribumi, Banduang marupokan kota nan lah lamo ado. Kota Banduang pado zaman dulu dikenal dengan sabutan Tatar Ukur. Pambangunan Kota Banduang dimulai dari pambangunan jalan nan mahubuangkan antaro Batavia dan Banduang.",expository
4474,"Padusi nan sadang manjalani maso menstruasi kadang marasokan suasano hatinyo nan barubah-ubah. Talalu sensitif tahadok sasuatu sahinggo gampang berang walaupun hal ketek sakalipun. Indak cuman marasoan emosi berang tapi emosi lain pun dapek taraso. Manuruik penelitian, perubahan hormon ekstrem nan tajadi katiko haid iko lah nan manjadi latar belakangnyo. Paningkatan kadar hormon takah dopamine, serotonin ikolah nan mambuek mood acok barubah-ubah. Bahkan takadang mood katiko menstruasi iko dapek mambuek padusi stress sahinggo aktivitas lain indak talaksano dengan baik saparti biasonyo. Mako dari itu, perlu pamicu untuak mambaliakan mood manjadi elok. Banyak caro nan dapek dilakukan takah malakukan apo nan disuko atau hal lainnyo nan kiro-kiro dapek mampabaiki mood.",argumentative
7229,"Caro malestariakan hewan salanjuknyo dengan mambuek papan larangan. Mambuek papan larangan barupo tulisan nan barisi larangan diseratoi jo ancaman pidana. Salanjuiknyo ado mambuek panangkaran guno malastarikan hewan dari ancaman kapunahan. Di dalam pangkaran, hewan-hewan dipantau dengan baik. Bahkan bisa dibantu program perkembangbiakan hewan supayo indak punah. Laporakan palaku parburuan satwa langka. Saat malaporkan, diharapkan ado efek jera nan didapek an bagi para palaku. Salain itu bagi urang lain pun akan mamikiakan konsekuensi hukum jiko malakukan hal nan sarupo. Dan nan tarakhir adolah indak terlibat transaksi satwa langka. Undang-undang alah managtur tentang siapopun nan malakukan transaksi hewan langka akn didando dan mandapek hukuman panjaro.",persuasive
6764,"Partai Solidaritas Indonesia atau biaso disingkek PSI adolah salah satu partai politik nan ado di Indonesia. Partai Solidaritas Indonesia marupokan ciek dari banyaknyo partai nan akan mangikuti pamiliahan umum pado tahun 2024 mandatang. Partai iko didirikan sajak satalah pamiliahan umum tahun 2014 diadokan. Sajak 16 November 2021, Partai Solidaritas Indonesia dikatahui dikatuai dek salah satu panyanyi terkenal di Indonesia, yaitu Giring Ganesha. Target partisipan dari partai iko candaruang mangarah kapado kalangan anak mudo, padusi, dan linteh agamo. Tujuan dari didirikannyo Partai Solidaritas Indonesia iko adolah untuak manggalang garakan politik nan dilandasi dek raso solidaritas untuak kamanusiaan. Karano hal itu, partai iko mampunyoi pamikiran kalau kamanusiaan barado dalam posisi nan labiah pantiang daripado politik.",expository
8117,"Perusahaan tampek nana karajo kini alah sapanuahnyo karyawannyo bisa WFH. Tapi Nana kadang bosan karajo di kosan taruih. Makonyo Nana acok karajo di kafe-kafe supayo ndak januah. Kafe favoritnyo salah satunyo adalah Starbuck. Nana suko karajo disinan karno suasananyo nan langang dan ndak ribuik. Salain itu fasilitas nyo pun ancak, wifi kancang dan colokannyo ado dima-dima. Jadi nana ndak cameh kalau ado meeting atau mangarajoan karajo nan paralu internet. Untuak harago makanan jo minuman tantu labiah maha dibandiang kafe lain, tapi untuak nana iko sabandiang jo palayanan dan fasilitas tampeknyo. Nana bisa ka Starbuck sakali saminggu tagantuang sajanuah a karajo nyo.",narrative
5039,"Semenjak Lisa pindah ka desa urang tuanyo inyo haruih merubah beberapa karakternyo nan cuek tahadok lingkungan. Di desa iko Lisa nan biasonyo indak suka manyapa urang Jika Iya indak kenal haruih diubah karano urang tuanyo selalu mamberi pesan bahwa jika bartemu seseurang di jalan baik itu dikenal maupun indak dikenal sebaiknyo disapa. Lisa taapkan itu katiko inyo barjalan ka warung dakek rumahnyo. Di situ inyo bartemu urang lain dan Mereka  manyapa Lisa dan mananyakan asalnyo karano mereka baru partamo kali mancaliak Lisa ado di sini. Karano hal itulah Lisa mambalas sapaan mereka dan manjawab pertanyaan nan diajukan jo ramah. Satalah itu,  selesai barbelanja di warung Lisa  mamberi salam kapado urang nan di warung tasabuik karano inyo akan kambali ka rumah. 
",narrative
1729,"Ambo sanang bana kalau ado sesuatu yang manunjuak an baa membanggakannyo Indonesia ko, mulai dari adat, tradisi sampai makana khas urang Indonesia bana. Salah satu yang ambo sanang wakatu makan di Restoran Merah Putih di Bali dari namonyo se awak lah tau baa restoran iko manunjuak an patriotisme sang merah putih. Makanan di tampek ko tantunyo Indonesia bana dan lamak pastinyo, restoran ko menawarkan kuliner klasik khas Indonesia yang kental jo unsur tradisional tapi ndak lupo dengan kemewahannyo. Restoran Merah Putih ko alah meraih Michellan Star jadi ndak diragukan lai baa raso makanan yang ado disitu. Urang Indonesia pasti sasalero jo sado makanan yang ado di Restoran Merah Putih ko.",argumentative
2547,"Gym ball adolah alaik yang acok dipagunoan dek ibu hamil untuak baolahraga. Biasonyo ibu hamil akan didampingi jo instruktur yoga. Manfaaik dari mamakai alaik gym ball ko bagi ibu hamil adolah. Supayo maningkek an aliran darah ka daerah panggua ibu. Mambantu maagiah tekanan baliak ka paho dan perenium ibu. Bantuak dari gym ball ko bulek, gadang, bisa di duduak i dek ibu hamil, tabuek dari karet lateks. Kareno itu gym ball ko indak mudah pacah, kareno tabuek dari bahan anti selip yang lentur dan indak mudah pacah. Bola gym ko elok juo untuak pagelangan kaki jo lutuik dan mamabantu tubuh dalam posisi tagak dan indak mambungkuak.",descriptive
3898,"Memang sabalumnyo pandapek cewek marde nan awak ambiak kasimpulan, kini beda kareno awak akan manyimpulkan pandapek dari marde. Pambahasanyo masiah samo mangecek an tentang persahabatan antaro laki-laki jo padusi apokah sabana bisa. Kalau manuruik marde hal itu tagantuang individu nyo se, kalau inyo niek nyo untuak bakawan yo bakawan se dan kalau alah bacewek yo tantu awak harus manjago jarak saketek. Buktinyo se marde salalu ado untuak cewek nyo dan indak juo sabananyo malupoan kawan padusinyo tapi cuman sebagai kawan indak labiah. Memang banyak juo kejadian urang nan bakawan antaro laki-laki jo padusi pasti ciek diantaronyo punyo parasaan labiah. Bantuak kawan padusi nyo marde yang tanyato diam-diam suko ka inyo.",argumentative
7224,"Hewan mamiliki babarpo karakteristik nan mambedakan dari makhluk hiduik lainnyo. Hewan basifek eukariotik (mamiliki membran inti) dan multiseluler, indak bantuak bakteri nan prokariotik dan indak bantuak protista nan basifek eukoriotik tatapi uniseluler. Indak bantuak tumbuhan dan alga nan manghasilkan nutrisinyo surang, hewan basifek heterotof, artinyo mamakan bahan organik dan mancerna sacaro internal. Dengan saketek pangacualian, hewan manghiruik oksigen jo barespirasi sacaro aerobik. Sado hewan basifek motil (mampu sacaro spontan mamindahan badan) salamo satidaknyo sabagaian siklus hiduiknyo, tatapi babarpo hewan, bantuak spons, koral, karang dan teritip, kamudian manjadi sesil. Blastula adolah tahap dalam pakambangan ambrio nan unik untuak sabagian hewan, nan mamungkinkan sel untuak badiferensiasi manjadi jariangan dan organ khusus.",argumentative
3560,"Gaya hiduik selibat adolah piliahan hiduik yang saharusnyo bukan dari paksoan urang lain atau pangaruh urang lain. Kalau sabana awak mamiliah kaputusan selibat tantu awak juo harus manahan godaan yang tibo-tibo se bisa datang. Gaya hiduik selibatko tantu indak mudah untuak dijalani, mangko dari itu babarapo dari urang yang nio mangodopsi langkah hiduik selibat malakuan hal iko. Patamo mereka manamukan makna dari hiduik selibat bagi mereka, kaduo mereka mancari pamahaman yang elok-elok untuak mampakuaik kaputusan, katigo manamukan alasan yang mambuek kaputusan tasabuik penting untuak mereka, siap tu kalau sulik dalam hiduik selibat yang dipaksoan bakarajosamo lah pai lah ka terapis.",expository
3094,"Dari sajak SD sampai ambo kini alah tamaik SMA. Palajaran nan paliang ambo suko adolah palajaran Seni budayo. Ingek bana dulu satiok hari salaso, nan paliang sanang palajaran ko saketek nyo. Kareno banyak jo kawan ambo nan lain indak suko ko palajaran ko. Kecek anak-anak yang ndak suko tu mato palajaran seni budayo ko ribet dan sulik kalau ado praktek kecek nyo. Lainhal nyo ambo, kareno tangan ambo ko alah tangan seni bantuaknyo jadi kalau ado tugas pasti buek an ambo nan paliang rancak. Dari segi manggambar, mambuek kerajinan, dan lain-lain. Kalau ditanyo apo mato palajaran nan ambo suko, yo itu seni budayo.",narrative
5295,"Pernah tabayang ndak kalau batu es yang biaso awak minum ampia satiok hari tu, dulunyo adolah barang mewah yang hanyo bisa dibali dek kalangan ateh. Yo bahan minuman yang kini ko sangek mudah awak dapekan dulunyo harus diimpor dari Amerika Serikat sahinggo haragonyo jadi maha dan hanyo bisa dibali dek kalangan ateh. Es batu ko adolah aia yang didinginin kadalam masin pandingin, bisa jadi kulkas, yang bantuaknyo sasuai jo cetakan. Ado yang bantuaknyo sagi apek, ado parsagi panjang, adolo bantuak plastik. Batu es ko mampunyoi banyak manfaaik diantaronyo bisa mancagah jarawek, mambuek wajah labiah carah, mangetekkan pori pori dan mambuek wajah labiah aluih.",argumentative
8412,"Kanai PHK emang mambuek sadiah. Walaupun sadiah, kito harus kritis kalau sampai kanai PHK, kito harus batanyo dek a perusahaan mam-PHK wak. Soalnyo perusahaan ndak buliah sumbarang se mam-PHK karyawannyo.  Ado bara jenis PHK nan paralu dikertahui. Yang patamo PHK dek malanggar perjanjian kontrak. PHK iko tajadi kalau awak malanggar perjanjian karajo dan sifat PHK ko sapihak. Nan kaduo PHK Demi Hukum, iko tajadi kalau karyawan maningga atau alah habih kontrak karajonyo. Nan katigo PHK karno kasalahan barek, iko tajadi jikok karyawan manyalahi aturan. Nan tarakhir PHK karno ado kondisi tatantu, misalnyo perusahaan bangkrut atau karyawan sakik dalam waktu nan lamo.",expository
2613,Patamo kali ambo mancaliak ado pertandingan Angkek baban tu katiko nonton drama korea. Tanyato ado juo pertandingan olahraga angkek baban. Angkek baban tanyato ado jo manfaaik nyo untuak kasihaik fisik jo mental. Keren lo nampaknyo pas itu bagi ambo urang yang paliang bisa maangkek baban paliang barek. Didalam perlombaan itu mereka balomba maangkek baban. Manfaaik dalam keseharian untuak awak yang angkek baban. Olahraga iko bisa mampakuek otoik lengan jo bahu dan maningkek an kasihaik an awak. Untuak itu nan nio mambantuak otoik dan sihaik cubolah untuak angkek baban. Pakai yang biaso se dulu jan langsuang ka yang barek mamakai alaik nyo.,persuasive
6574,"Kaadaan sekarat dapek manimpo siapo sajo. Bahkan kaadaan sekarat dapek dirasokan dek seorang atlet nan acok olahraga dan manjago pola makannyo. Salah satu atlet nan pernah marasokan sekarat adolah Pamain timnas Denmark, yaitu Christian Eriksen. Eriksen mangalami kaadaan sekarat saat sadang mambela tim nasional Denmark dalam partandingan Piala Eropa. Kajadian itu tantu mambuek rakan-rakannyo nan lain maraso takuik. Para pamain Denmark saat itu langsuang manghampiri Eriksen dan mancubo mambarikan partoloangan. Salain Christian Eriksen, pamain sepakbola lain nan pernah mangalami sarangan jantuang katiko bamain adolah Eri Irianto pado tahun 2000 silam. Katiko itu Eri Irianto indak dapek ditoloang dan maningga dunia.",expository
6681,"Tiktok marupokan aplikasi media sosial nan sangaik populer di maso sekarang. Banyak urang nan mamainkan tiktok. Tiktok adolah aplikasi nan biaso dipakai untuak mangunggah video. Salain mangunggah, aplikasi tiktok dapek juo dipakai untuak mangedit video nan bisa ditambah jo filter dan suaro musik. Tiktok mampunyoi cukuik banyak fitur andalan. Salah satunyo adolah fitur pasan nan bisa digunokan untuak barinteraksi dan babagi video jo kawan kito. Salain itu, tiktok pun mampunyoi fitur siaran langsuang nan bisa digunokan untuak babagai kagiatan seperti live acara, mangaleh, dan sabagainyo. Bahkan kini tiktok pun mampunyoi fitur baru. Fitur baru itu adolah tiktok shop nan bisa digunokan dek pangguno untuak balanjo barang-barang nan diinginkan.",descriptive
1860,"Yogyakarts takanal juo sabagai kota yang ramah lingkungan, banyak wisatawan nan kasiko pasti mangunjungi Pasa Malioboro. Pasa Malioboro banyak manjua berbagai macam oleh-oleh khas jogja. Katiko awak berwisata ka jogja dan nio mangalilingi jogja jo transportasi khas siko bisa manggunoan Andong. Kawan-kawan katiko awak ka jogja bisa manamui alat transportasi nasional yaitu Andong. Caro untuak manaiki andong adolah pai ka dakek pasa malioboro atau sekitarnyo soalnyo andong biasonyo ado di dakek situ, taruih tu tinggal awak kecek an se nio pai kama-kama nyo, dan terakhir kecek an bara tarif nyo mulai dari sabalum pai dan kalau alah salasai naiak dan nikmatilah pamandangan kota Jogja.",expository
957,"Kalau kalian pai liburan apolai sambia manginap-nginap jan lupo untuak mambaok sagalo persiapan nan dibutuahkan. Antaro lain ubek-ubek, kulek-kulek di jalan, paragek mandi, dan baju panuka. Kalau kini ado sesuatu nan ndak kalah penting dan ndak bisa lo untuak dilupoan selain barang-barang nan ambo sabuik an tadi  yaitu kamera. Kalau ndak ado kamera kalian ndak akan bisa maabadikan momen kalian liburan nan bisa kalian jadikan bukti untuak di caliak an ka anak cucu di saat kalian alah gaek nanti. Ndak paralu kamera nan profesional, cukuik jo kamera hp se alah jadi juo. Soalnyo hp kini kameranyo alah rancak-rancak. Oleh karano itu, jan lupo untuak selalu mancas batrai hp kalian supayo selalu siap untuak manggunokan kameranyo. ",persuasive
6390,"Akhianyo Rian berhasil lulus sikola manangah ateh. Rian pun mandaftar di salah satu paguruan tinggi negeri di Jakarta. Rian maambiak jurusan pandidikan olahraga. Rian maikuti tes masuak jalur mandiri nan diadokan dek paguruan tinggi negeri itu. Rian manjalani tes itu dengan sungguah-sungguah. Akhianyo katiko hari pangumuman tibo Rian berhasil lolos dan resmi manjadi mahasiswa di paguruan tinggi negeri itu. Parasaan Rian sangaik sanang katiko tau dirinyo lulus tes. Impiannyo salamo iko akhianyo tawujud. Rian sangaik sanang karano raso sakik dan panek nan inyo alami salamo latihan tabayia lunas dengan ditarimonyo inyo di paguruan tinggi negeri impiannyo. Bahkan nan sanang sengan hasil itu bukan hanyo Rian, tapi keluarganyo pun ikuik sanang dengan apo nan lah barhasil dicapai dek Rian.",narrative
5096,"Heru adolah urang yang hobi bana bakabun. Di belakang rumahnyo banyak tanaman buah-buahan, terutamo batang pisang. Pernah suatu malam katiko Heru mambaka sarok di halaman belakang, inyo mancaliak penampakan pocong diam di sampiang batang pisang. Dari babarapo pengalaman pribadi dan sebuah diskusi ketek jo komunitas horor di Indonesia, mereka hampia sepakat bahwa batua batang pisang menjadi rumah utama atau favorit pocong. Ado babarapo alasan yang mandukuang bahwa pohon pisang ko menjadi favorit pocong. Pohon pisang acok digunoan manjadi aleh katiko pemandian jenazah terutamo yang menggunoan kain kafan. Kemudian pohon pisang mambuek iklim dan suasana lingkungan jadi lembab, sahinggo banyak tadapek binatang melata di dalamnyo, kayak caciang dan ulek. Itulah beberapa pendapek komunitas horor tadi dek ado pohon pisang digemari bana dek pocong.",argumentative
3364,"Wakatu ditanyo nio mamiliah perwakilan pamarintahan daerah dari partai apo. Kalau apak ambo pas pagi tu ditanyo dek amak ambo inyo nio mamiliah urang dari perwakilan partai Demokrat. Demokrat adolah sabuah partai politik di Indonesia, yang didirikan pado 9 september 2001 dan disahkan katiko 27 agustus 2003. Apak ambo ko labiah suko ka partai demokrat kareno mancaliak visi jo misinyo. Jadi ado visi inyo untuak masa depan yang labiah maju. Visinyo mawujudkan Indonesia manjadi magaro maju di abaik 21. Indonesia manjadi nagari yang kuaik di 2045, Indonesia manjadi Emerging Economy di tahun 2030. Kiro-kiro kecek apak ambo itulah nan inyo suko dari partai Demokrat.",narrative
7167,"Faktor nan katigo adolah parancanaan nan salah. Saglo tindakan dalam sautu parusahaan pasti dirancanakan talabiah dahulu. Perancanaan nan tapek akan mambuek usaho nan kito jalankan. Katiko tajadi parencanaan nan kurang tapek akan manimbukan karugian bagi parusahaan. Nan kaampek produk nan indak tapek. Pambuek an produk nan kurang tapek dek parusahaan mako akan manimbuakan karugian. Karugian tasabuik disebabkan dek produk nan indak laku dipasaran, produk nan alah dibuek indak sasuai jo parmintaan masyarakat, panetapan segmentasi pasa nan indak tapek, dan banyak faktor lain nan mambuek produk tasabuik kurang diminati dek masyarakat. Dan faktor nan tarakhir adolah caro pamasaran nan indak tapek. Target pandapek an dapek tacapai apobilo mamasarkan dengan elok. Samakin buruak pamasaran mako samakin saketek panjualan nan dihasilkan dek parusahoan.",persuasive
2356,"Alah banyak barang nan dibaok jo Tuti untuak pulang kampuang. Tuti juo alah mamasan tikeik pesawat tinggal pai se ka bandara. Hal nan mambuek inyo takajuik adolah karena inyo katinggalan pesawat yang alah tabang duluan sadangkan barang nan inyo baok alah banyak. Bantuak tuti kini bantuak urang kan pindahan rumah karena banyak tentengan, nan tangan ciek mamacik tas gadang, tangan ciek lai manarik koper lo, di pungguang nyo pun ado tas ransel yang gadang juo. Sabana bantuak ka pindahan, takajuik iyo alah tatinggal pesawat, takajuik jo bawak an surang dan harus di angkuik lo baliak. Sabana lah pesawat tu ndak nio gai inyo manungguan, kecek tuti dalam hati.",descriptive
5716,"Bagi sabagian urang mungkin pelajaran matematika adolah pelajaran nan susah, buek pusiang, dan paliang dihindari katiko belajar. Kalau guru ndak masuak atau libur sekolah katiko ado pelajaran matematika, siswa sabana sanang karano ndak masuak dimato pelajaran nan ndak disukoi. Beda samo Den, namo Den Argantara nan kini duduak di bangku kelas 2 SMA jurusan IPA. Dari SD matematika adolah mata pelajaran favorit nan selalu Den nanti. Den suko matematika karano manuruik Den matematika tu suatu tantangan dan Den harus salasaikan itu. Bahkan Den alah mamikian tamat SMA Den harus bisa ambiak jurusan matematika terapan. Bisa dikecekan Den ambis untuak bisa lolos jurusan matematika nantinyo, karano dari kini Den alah mulai latihan soal untuak ujian masuak perguruan tinggi dan supayo nilai ujian Den rancak dan bisa mudah masuak ka jurusan nan Den nio.",narrative
3083,"Wakatu ambo ketek sakitar 5 tahun yang lalu zaman ambo ko ado buku nan paliang digemari-gemari jo anak-anak zaman ambo. Buku itu buku Bobo ambo raso banyak nan tau, nah ado didalam buku tu yang mangecek an tentang Bumi. Bobo maajak awak untuak mengetahui tentang bumi. Bumi adolah planet yang awak tempati kini dan tamasuak salah satu bagian tata surya. Ado duo bendo langik yang akrab bana jo urang bumi yaitu kalau siang ado matohari dan malam ado bulan. Urang bumi pasti mancaliak duo bendo langik ko. Banyaklah apo nan dikecek an di buku bobo ko dan ambo paliang suko katiko inyo manerangan tentang tata surya apolai mancaliak bumi tampek awak tinggali.",narrative
4870,"Andi nan mampunyoi karajo sabagai kasir di salah ciek minimarket inyo pernah dihadapkan jo seseurang nan indak mampu barbicara sahinggo inyo barinteraksi jo bahasa tubuh atau bahasa isyarat. Saat itu Andi indak mangetahui bahwa seseurang nan sadang meletakkan barang pambaliannyo iko adolah urang bisu sahinggo inyo melakukan prosedur takah biasa dan manonyakan apakah barang belanjaannyo alah cukup. Namun urang tasabuik mambalasnyo jo anggukan serta mamberikan bahasa isyarat. Saat itu Andi nan alah manyadari kalau urang tasabuik marupokan seseurang nan indak dapek bicara inyo pun mamberi kode dan bahasa tubuh agar seseurang tasabuik dapek mangarati dan barinteraksi dengannyo. Karano mereka bardua alah samo-samo mangarati tentang apa nan sadang dibicarakan akhirnyo transaksi jual bali itu pun lancar. 
",narrative
501,"Metatah di Bali adolah salah satu upacara adat nan dilakukan dek urang Hindu di Bali. Metatah barasal dari kato tatah nan berarti pahat. Upacara ko dilakukan dengan mamotong gigi dengan mangikih kaduo gigi tariang dan ampek gigi seri rahang ateh. Potong gigi ko dilakukan dek urang nan alah proesional. Beko urang nan giginyo baru di kikih disuruah untuak mancubo 6 raso. Satiok raso ko mampunyoi simbol tersendiri lo. Untuak raso paik dan asam sabagai simbol untuak selalu tabah manarimo karehnyo kehidupan. Raso padeh sabagai simbol kemarahan dan awak harus saba katiko dalam hiduik banyak manamukan sesuatu nan mambuek emosi. Raso kacuik simbol supayo taat terhadap aturan, raso asin sabagai simbol kebijkasanaan, dan raso manih sabagai simbol kebahagiaan.",descriptive
3284,"Wakatu itu ambo ado acaro tapi ka tampek tu harus naiak transjakarta. Kalau indak ambo harus mambayia pitih ongkos gadang. Pas ambo naiak Transjakarta tu, ambo baru sadar kalau kartu elektronik untuak ambo mambayia tu indak tabaok. Pado saaik itu acaronyo hari senin, jadi transjakarta ko memang rami kalau pagi senin tu. Untuang se rami, ambo manyalek-nyalek ka urang supayo indak ditagiah. Pas nio ka turun tibonyo tatangko ambo. Tacaliak dek urang transjakarta ambo nio pai se. Sabana malu katiko tacigok di trans jakarta barancano indak mambayia. Mano apak tu bantuak alah tau se urang nan mode ambo ko, mungkin indak ambo surang yang pernah asal masuak ko kalua se.",narrative
7590,"Sadangkan dari sisi wali murid marasokan dampak dimano putra-putri nyo nan alah mangikuik an bimbel sajak dahulu untuak mampasiapkan ujian tibo-tibo akan diahapuih jo sistem nan sangek babeda jauah. Nadiem Makarin manyatokan, inyo akan manggantian UN jo asesmen kompetensi minimun dan survei karakter sabagai tolak ukua pandidikan Indonesia. UN dianggap kurang ideal untuak mangukua pretasi balajar UN pulo talalu padek, sahinggo candaruang bafokus pado materi bukan kompetensi. UN alaun manyantuah ka aspek kognitif labiah kapado panguasaan materi. UN pulo alun manyantuah ka karakter siswa sacaro holistik. Talapeh dari parnyatoan kontra di ateh, cukuik banyak masyarakat dan para pandidik nan mandukuang pauah tahadap kabijakan panghapusan UN tasabuik.",narrative
245,"Makan siang kali ko ambo nio mambuek samba ayam geprek yang di tumbuak jo cobek, tapi pas ambo nio manggiliang cabe tu yang ketemu cuman blender se. Tema makan siang ko adolah samba geprek jadi ambo nionyo samba yang langsuang digiliang di cobek jadi masih agak-agak kasa dan lebih segar se cabe yang awak giliang tu, kalau pakai blender jadinyo agak haluih. Ambo cari lah dibawah lemari piriang tibonyo yo bana ado disitu. Sanang bana ambo pas ketemu cobek tu soalnyo ambo lagi nio bana samba yang digiliang pakai tangan rasonyo pun beda kalau ambo giliang pakai tangan. Urang kini kan lebih sukonyo pakai blender, tapi ambo labiah sanang kalau langsuang digiliang soalnyo lah tabiaso dan labiah lamak lo samba yang awak buek jadinyo, banyak lo urang yang mangecek an kalau lamak pakai cobek lai tapi dek kareno lebih praktis blender se urang tu maleh pakai cobek kalau ambo sanang bana pakai cobe tu.",argumentative
2199,Di Indonesia banyak nyo kabaragaman adolah hal nan lumrah yang alah biaso awak jumpai satiok hari. Agama islam adolah agamo yang paliang banyak di anut jo umaik di Indonesia dalam artian nyo adolah mayoritas. Umaik islam ado juo malaksanakan upacaro keagamaan yaitu ciek diantaronyo adolah pado saaik hari rayo idul adha atau hari rayo qurban. Manuruik ambo katiko hari rayo idul adha labiah elok kalau awak malaksanaan nyo jo hati yang ikhlas dan niek yang elok untuak baqurban. Dalam palaksanaan mamotong qurban awak harus malakuannyo jo caro yang alah diaaja kan islam. Hari rayo idul adha ditantukan palaksanaan nyo sasuai tanggal kalender islam.,argumentative
6318,"Bandar Djakarta Ancol adolah salah satu restoran seafood nan buka di Jakarta. Bandar Djakarta Ancol selalu rami tiok harinyo tarutamo katiko hari libur. Hal nan wajar manuruik ambo karano Bandar Djakarta Ancol buka di tampek nan strategis. Alasan baa kok Bandar Djakarta Ancol selalu rami adolah karano salain manawarkan makanan seafood, Bandar Djakarta Ancol pun manawarkan pemandangan nan cukuik rancak. Bandar Djakarta Ancol barado sangaik dakek dengan pantai ancol sahinggo katiko makan di sinan kito bisa manikmati kaindahan lauik. Salain itu posisinyo nan dakek jo tampek wisata manjadi alasan baa kok restoran seafood iko selalu rami. Namun, salain manawarkan pemandangan nan rancak makanan nan dijua di Bandar Djakarta Ancol pun mampunyoi raso nan lamak. Jadi ambo raso wajar kalau restoran seafood iko selalu rami satiok harinyo.",argumentative
5517,"Namonyo Sandrina, Sandrina dulu adolah urang nan jauah dari Tuhan-Nyo, katiko ado masalah bukannyo badoa, tapi Sandrina mamiliah untuak nangih atau ndak pai main jo kawan-kawan. Sandrina pun suko main kereta samo kawan laki-lakinyo, disaat tu sandrina alun pakai jilbab. Disaat tu Sandrina mulai bapikia, nyo harus berubah, nyo ndak mulai kayak tu tarui. Lambek-lambek Sandrina mulai makai jilbab samo baju longgar. Katiko bulan puaso, untuak patamo kalinyo Sandrina khatam quran. Untuak mampadalam ilmu agamanyo, Sandrina mulai ukuik kajian. Semenjak mulai untuak tobat Sandrina maraso banyak parubahan dari dirinyo. Biaso kalau ado masalah Cuma nangih, kini nyo doa, baok sholat, ngaji, Sandrna jadi labiah tanang dalam menghadapi masalah, dan nyo bapikia katiko kan babuek doso.",narrative
5865,"Latak rumah nan kami tinggali kini ko memang lah tamasuak indak talalu strategis. Dimano dikana urang tuo marupokan urang panggaleh, latak rumah nan agak dibawah jalan indak nampak sacaro langsuang dari jalan manjadi pahambek untuak urang tuo manggaleh. Namun dek memang rumah ko marupokan rumah gadang nan diwarihkan ka anak padusi bungsu ditambah harago tanah nan lumayan maha, tapaso urang tuo manumpang manggaleh disapetak tanah urang nan tadapek ditapi jalan. Dek karano dulunyo alun tajadi pambangunan jalan, jalan nan biaso e dilalui dek urang masih lah dilaman rumah kami nan kini ko, namun dek kini jalan alah babangun mambuek posisi latak rumah kami manjadi dibawah jalan.",expository
827,Olahragawan-olahragawan nan sangaik terkenal dan punyo banyak fans dulunyo adolah urang biaso-biaso se. Mereka adolah urang-urang nan hanyo punyo mimpi untuk bisa manjadi gadang dengan prestasi-prestasi nan manjadi targetnyo. Kalau diparatian para olahragawan ko memang mampunyoi lingkungan keluarga nan mandukuangnyo sahinggo mereka bisa mangembangkan minatnyo. Nan paralu awak ketahui untuak berhasil tu ndak cuma ciek jalannyo. Jadi kok awak punyo anak nan hobi olahraga dukuang se hobinyo tu karano biasonyo anak kalau alah suko dan hobi sesuatu pasti nyo akan menekuni hal tu. Apolai kok dapek dukuangan dari awak urang tuonyo. Mudah-mudahan nyo bisa jadi anak nan baguno bagi bangsa dan negara.,persuasive
6894,"Ado tampek wisata alam yang ado di sijunjuang nan manjadi geoparknyo daerah sijunjuang. namonyo geopark Silokek, nan masuak nominasi tampek wisata alam terbaik tahun 2022. Tampek wisata silokek mancaliak an alam nagari Silokek nan sapanjang jalan dilalui samo batang aia. Tampek nan bisa dikunjungi mode ngalau, aia tajun, pasia putiah sampai tampek basajarah peninggalan kereta api Balando. Namun, pengoperasian wisata nan masih minim mambuaek pemanfaatan tampek wisata indak maksimal seperti informasi daerah tu sampai tourguide nan masih alun profesional, sedangkan urang lua nagara banyak nan tibo untuak bakunjuang jo manikmati arung jeram na tanamo di Silokek. Bukan hanyo itu, fasilitas keselamatan dan jarak nan jauah dari pusat kesehatan jadi nilai pantiang nan harus diperhatian.",argumentative
5817,Raso jajok jo makanan nan kumuah itu alah saharusnyo. Dimano tadapek kasadaran diri pado diri awak basonyo makanan nan kumuah ko dapek mandatangkan panyakik. Namun sajatinyo raso jajok ko jikok ndak sairiang jo kalakuan awak samo jo indak paguno. Jikok iyo ado kasadaran parihal panyakik nan timbua dek makanan kumuah ko alah sapatuiknyo awak mahindari makanan nan kumuah ko. Antah kok jo caro ndak mambali sambarang makanan dilua atau kok jo mamparatian apo nan awak masak jo apo nan awak makan. Nan pantiang adoh pagarakan dari diri awak untuak mahindari makanan nan kumuah tadi ko untuak kabaikan diri surang maupun untuk kabaikan kaluarga awak kasadonyo.,persuasive
5241,"Kapatang, tapeknyo katiko classmeeting gabungan ambo mancaliak salah satu murid SD tapijak kotoran anjiang. Kebetulan kotoran itu masih basah, jadinyo lengket dan manempel dengan indak di telapak sepatu murid tasabuik yang banamo Dahlia. Sontak sajo muko Dahlia merah dan manutuik wajahnyo jo kaduo tangan sambia bajinjit. Sesekali inyo mancaliak bekas kotoran anjiang yang manempel di sepatunyo, kemudian langsuang berteriak mangadu kapado gurunyo. Mato murid-murid lain langsuang tatuju padi Dahlia dan tersenyum sarato ado pulo yang tagalak tabahak-bahak. Untuangnyo, sosok Dahlia adalah murid yang indak mudak manangih. Bahkan unyi indak manutuik hiduang karano jajok. Langsuang sajo sang guru maminta inyo untuak lari ka toilet dan manuci bekas kotoran itu.",narrative
4486,"Cece adolah padusi rancak keturunan cina sahinggo bantuak matonyo nan sipit. Namun hal iko indak ditarimo elok katiko inyo basakolah di tampeknyo kini. Awalnyo. katiko inyo pindah ka sakolah barunyo, kawan-kawannyo alah mamarhatian dirinyo sampai inyo indak maraso nyaman. Dan sabulan kamudian inyo baraja barulah kawan-kawannyo mampunyoi keberanian untuak manghinonyo karano bantuak matonyo nan sipit. Waktu mandanga itu Cece langsuang malawan urang tu sahinggo keadaan kelas nan kacau. Cece indak tarimo inyo dihino karano ras keturunannyo. Cece malawan baliak urang tu dengan mangecekan kalau kelakuannyo nan indak rancak tu sangek manjijikan. Mamandang randah inyo adolah perbuatan nan sangek jahek karano satiok urang adolah samo walaupun barasal dari bangsa manapun. ",narrative
6501,"Ambo sangaik manyukoi game pubg mobile. Hampia satiok hari ambo mamainkan game survival tersebut. Ambo biasonyo main pubg mobile katiko malam hari satalah sado karajo ambo salasai. Biasonyo ambo bamain jo adiak-adiak ambo. Kami biaso main salamo 2 sampai 3 jam tagantuang mood kami sajo. Peta nan kami mainkan pun baganti-ganti sasuai jo kainginan kami. Namun, peta nan paliang acok kami mainkan adolah erangel. Erangel memang adolah peta utamo di pubg mobile. Rato-rato urang pasti mamainkan peta erangel. Salain erangel kami biasanyo bamain juo di peta miramar atau sanhok. Dulu katiko masih ado vikendi, kami pun acok main di vikendi.",narrative
5440,"Indak manutuik kamungkinan saurang pambaok acara barita nan alah bakacimpuang di dunia itu salamo batahun-tahunpun dapek malakuan kasalahan takah balibet katiko sadang live. Iko bisa sajo tajadi karano damam pangguang. Damam pangguang bisa mambuek awak indak nyaman katiko tampil sahinggo mambuek awak malakuan kasalahan. Damam pangguang bisa sajo tajadi ka sado urang dan bisa dipangaruahan den banyak faktor takah urang nan alum manguasai materi inyo hari itu, urang nan emang takuik tampil di muko umum atau jarang tampil di muko umum urang nan jarang mangecek dan lain sabagainyo. Untuak itu awak bisa malakuan banyak parsiapan sabalum tampil untuak mancagah damam pangguang. Awak bisa manyiapan dan manguasai apo nan akan awak tamilan, awak bisa mulai mambiasoan diri untuak ado diantaro karamaian, awak mulai malatiah caro mangecek awak dan manyusun kato kato untuak tampil.",expository
2626,"Kalian ingek ndak si zaman dulu ado Nokia 3310. Nokia taba namonyo kalau dek kami dulu, bantuak nyo uniak bana. Pado maso ambo dulu hp tu ancak bana, apolai mode nyo yang taba jadi samakin mewah rasonyo. Ciri-ciri nyo ambo sabuik an liak supayo kalian ingek, hp tu taba, layarnyo duo warno, panjang hp nyo, lamak dan pas bana dipacik. Kalau ambo dulu mamakai hp nokia taba ko untuak main snake yang pamainan ula-ula itu. Kalau ndak tu yang balon udaro, yang paliang lamak juo main bounce tapi yang di hp iko bounce nyo indak bawarno. Kareno alun di upgrade mungkin, masiah spek lamo. Samaki lamo samakim banyak macam dan mode hp nokia ko. Jadi katiko ado yang baru nio bana rasonyo bali lai.",descriptive
4306,"Ditangah hutan Dayang Sumbi tingga basamo suaminyo yaitu anjiang nan salalu basamonyo katiko itu. Dari pernikahannyo, Dayang sumbi malahiaan anak laki-laki nan banamo sangkuriang. Alah baranjak remaja, sangkuriang nan hanyo mangetahui amaknyo tanpa tau siapo ayahnyo itu mandapekan tugeh yaitu mancari dagiang rusa. Sangkuriang dikawani samo anjiang nan salalu basamonyo samanjak lahia itu. Di hutan sangkuriang manyuruh anjiang tasabuik untuak mangaja kandiak namun anjiang tasabuik manolak. Hal itu mambuek sangkuriang berang dan indak sangajo mamanahnyo sahinggo mambunuh anjiang tasabuik. Sangkuriang pun maambiak hati anjiang tasabuik dan maagiahnyo ka amaknyo. Satalah masak, barulah sangkuriang maagiah tau kalau itu adolah hati dari anjiangnyo bukan hati rusa. Mandanga itu, sangkuriang ditokok sampai kapalonyo taluko. Karano takuik baliak karumah, Sangkuriang mamutuihan untuak bakelana maninggaan Dayang Sumbi. Satalah baranjak dewasa, sangkuriang basuo samo padusi rancak dan baniek untuak mampasuntiangnyo. Namun, satalah babarapo lamo barulah mereka tau kalau inyo adolah amak dan anak. Sangkuriang nan alah talanjur cinto buto samo amaknyo pun tetap mamutuihan untuak mampasuntiang amaknyo. Mandanga itu, amaknyo maagiah syarat mambangun bendungan dalam samalam. Hampia salasai bendungan tasabuik dibangun dengan bantuan paro jin, dayang sumbi manokok lasuang untuak mangicuah sangkuriang kalau hari alah pagi dan otomatis usahonyo tasabuik gagal. Karano inyo gagal sangkuriang pun mangamuk dan mambaliakan perahu dan jadilah tangkuban perahu. ",narrative
8497,"Ambo tamanuang kasepian di kamar kosan. Kini ambo maraso surang karno kawan-kawan ambo alah sibuk jo kehidupannyo masiang-masiang. Sado kawan ambo alah punyo pasangan sadangkan ambo se nan alun punyo. Ambo ndak tau maajak main sia atau bacarito tentang hari-hari ambo ka sia lai, karno kawan-kawan ambo tu pasti sibuk jo pasangannyo. Akhir pakan biasonyo ambo pai main atau raun jo kawan, kini alah ndak ado lai. Grup-grup di Whatsapp pun langang, ndak surang pun nan man-chat ambo. Ambo kini kama-kama pai surang, kadang di jalan ambo sadiah bapikia sampai bilo ambo harus surang bantuak ko taruih. Apo ambo emang ndak ditakdiran untuak surang se?",narrative
7105,"Jauah dari kaluarga di waktu masih manjadi mahasiswa adolah tantangan nan sabana payah dijalani, tapi harus dihadapi. Katiko waktu masih kuliah di daerah jatinangor  ado sabuah bencano gampo bumi. Gampo bumi ko titiak nyo ado di daerah Garut nan mano dakek ka Jatinangor dan sacaro langsuang taraso dan mandapek an dampaknyo. Kajadiannyo sakitar tangah malam, kabataulan waktu itu masih ado rapek organisasi. Posisinyo sadang bakumpua jo anggota lain di sabuah gedung lantai 2. Karno langang dan pado talitak sadonyo dek sabuah acara, gataran na taraso languang dek sado urang nan ado di gaduang. Sadonyo bahamburan kalua untuak dapek tagak di tampek nan aman. Getaran nan diraso baraso kancang dan lumayan lamo. Sadonyo waktu itu katakuik an karano alah malam dan takuik bangunan bisa runtuah. Akhirnyo waktu itu untuak pulang dan mangkahiri rapek malam itu.",narrative
7323,"Didando karano maludah ka arah patugas kapolisian. Di negara bagina New South Wales, saurang pamudo nan samulo mangakui positif kanai COVID-19 alah dikanai dando sakitar 5,5 juta rupiah dimano inyo sangajo batuah-batuak ka arah saurang patugas kapolisian sipik barusio 71 tahun. Willian West marekam surang kajadian katiko mangatokan ""bagarah"" pado Maret lalu katiko inyo mandatangi kantua polisi di Coff HArbours, sakitar 526 km dari Sydney, untuak malapor karano kasus lain. Satelah insiden tasabuik, West dikanai tuduhan mambarikan katerangan palsu dan manghalangi tugas polisi. Manuruik Magistart, Ian Rofgers, tindakan WIllian West nan baumua 21 tahun tasabuik adolah untuak manciptakan katakuik an katiko kakhawatiran manganai COVID-19 nan sedang tinggi-tingginyo. Salain dando, West dikanai pulo hukuman 15 bulan hukuaman parcobaan, dan 20 hari karajo sosial atas duo tindakan lain.",persuasive
3097,"Maya agak balain saketek dari kawannyo, kalau kawan nyo indak suko jo palajaran Matematika tapi maya ko suko dan manjadi matematika ko sebagai mato palajaran favorit. Matematika adolah palajaran yang manyanangan manuruik maya kareno dengan palajaran ko inyo baraja fokus dan teliti sahinggo indak manjadi urang yang caroboh. Memang dari ketek inyo suko jo matematika, awalnyo dari ituangan dasar se. Lamo kalamoan inyo suko jo palajaran ko kareno maraso tatantangan untuak mamecahkan soal-soalnyo. Sampai kini pun inyo suko bana balatiah matematika di lua sakolah. Memang lain kalau urang alah suko, jadi sabananyo iko bukanlah hal yang aneh. Kareno mato palajaran favorit urang tu babedo-bedo.",argumentative
5604,"Namo den Wasni Arisa Bina biaso di panggia Risa. Aden adolah padusi nan baumua 24 tahun, den alah manikah dan punyo ciek anak. Den manikah karano di jodohan, soalnyo amak apak den alah gaek dan nio mancaliah anaknyo manikah. Laki den karajo mambukak kadai sapatu. Kami lumayan payah mamanuhi kabutuhan sahari hari karano pas pulo kami maambiak rumah. Jadi tarlalu banyak pitih kalua. Jadi den bapikia untuak manolong laki den jo manggaleh. Tapi den manggaleh di rumah sajo karano lai den indak mambuliahan den mancari pitih kalua. Den mambuek jajanan maso kini yaitu pisang lumer. Sajanih pisang goreang nan pakai toping atah itu coklat, oreo, tiramisu dan lain sabagainyo. Aden manjua lewek apliakasi online nan banyak di gunoan zaman kini yaitu gofood dan instagram. Disiko den bisa mampromosian barang dagangan den tanpa harus ka pasa.",narrative
8012,"Alun ado kito tamui karugian mangonsumsi buah. Iyo, salah satu sumber aia bagi tubuh bisa kito tamuan di buah-buahan nan baragam bantuak jo rasonyo iko. Buah-buahan juo mamanuahi kabutan serat kito dan tamasuak ka roda 4 siaik 5 samparono. Buah mamiliki banyak manfaaik untuak dikonsumsi bantuak buah adolah sumber vitamin, babagai jenis vitamin ado di dalam buah, buah sabagai sumber aia dan gizi nan dapek manjago dan maningkekan metabolisme tubuah. Sabagai antioksidan alami, mancagah wak kanai pinyakik tatantu, misalnyo katiko kebutuhan vitamin c wak dari jeruk tapanuahi, kito akan talinduang dari pinyakik muluik bantuak sariawan an paneh dalam. Salain dikonsumsi dengan bantuak dimakan, buah juo bisa digunoan sabagai ubek lua tubuah bantuak maradoan jirawek, bisua, dan lainnyo.",persuasive
7920,"sepakbola adolah salah satu olahraga nan sangaik populer di dunia. Dalam partandiangan, olahraga ko dimainan dek duo kalompok balawanan yang masiang - masiang kalompok baranggotakan sabaleh pamain, dan karanonyo kalompok tasabuik dinamoan kasabalasan. Paraturan sepak bola ado nan namonyo paraturan lapangan, paraturan bolanyo, paraturan jumla pamain, paraturan asistem wasit, paraturan lamo bamain, paraturan wasit, paraturan mulai, paraturan mangakhiri parmainan, paraturan tendangan bebas, paraturan lemparan, peraturan tendangan pinalti, peraturan tendangan gawang dan peraturan caro mandapekan angko dalam parmainan sepak bola. Sepakbola ko manjadi parmainan olahraga nan paliang diminati oleh masyarakat banyak. Olahraga ko disukoi babagai kalangan, dari tuo mudo, gadang ketek, kayo miskin karano olahraga ko malingkup sadoalah kalangan.",expository
3154,"Hari rayo lebaran memang alah manjadi rutinitas keluargo mayang untuak mainap di rumah nenek. Alah 2 minggu di rumah nenek, kini wakatunyo pulang kareno harus sakolah lo baliak. Di perjalanan panek bana, jadi mayang maraso indak saba untuak sampai ka rumah dan istirahaik. Alah sampai bukannyo istirahaik mayang jo keluargonyo barasiah-barasiah mailangan laba-laba. Pas masuak ka rumah sabana jajok mayang mancaliaknyo kareno banyak bana laba-laba tu didalam rumah inyo. Jaring laba-laba nyo se alah gadang-gadang. Iko mungkin dek kareno bantuak rumah indak bapanghuni. Sabana jajok lah mayang mancaliak rumah nan banyak saranggo mode rumah nyo kini yang banyak laba-laba di atok rumah.",narrative
1610,"Supayo hubuangan kalian langgeng jo pasangan kalian mako ado beberapa hal nan harus kalian lakukan selain mahormati dan manyayangi satu samo lain adolah nan pertamo, selalu bapikiran positif kapado suami atau istri kalian. Jan pernah bapikia nan macam-macam. Nan kaduo, agiah kepercayaan panuah ka pasangan sahinggo nyo ndak maraso galisah karano di curigai taruih manaruih. Nan katigo, jan pernah mamasokan kehendak kalian kapado pasangan. Biasokan lah untuak badiskusi katiko akan atau mainginkan sesuatu sahinggo pasangan kalian maraso diaggap. Nan ka ampek, saliang mandangakan keluhan satu samo lain. Nan terakhir, jan kamukokan ego masiang-masiang sahinggo manciptakan kondisi nan ndak nyaman dalam hubuangan.",expository
3218,"Olahraga tamasuak kegiatan nan ambo suko kalau di sakolah. Ado pangalaman sanang, indak sanang, ado jo pangalaman yang mambuek malu. Ambo malu bana kareno calano ambo cabiak katiko olahraga. Urang ko rami, laki-laki jo padusi gabung kalau olahraga ko. Untuang se ado calano calano pendek didalam calano olahraga ambo ko. Jadi manuruik ambo indak ka manga kareno talanjua dicaliak dek anak laki-laki jo kawan nan lain. Tapi rasonyo tu malu bana walaupun indak tacaliak nan saharusnyo indak tacaliak. Untuang se ambo mamakai calano balapis pas olahraga tu. Kawan ambo ko alah baok galak sadonyo, memanglah kalau kawan tu nyo tau galak se nyo.",argumentative
399,"Salah satu kegiatan keagamaan rutin nan dilakukan sekolah di kota Padang mulai dari SD-SMA adolah mambaco asmaul husna basamo-samo sabalum proses baraja di mulai. Biasonyo guru akan mamiliah salah satu dari murid nan akan mamimpin pembacaan asmaul husna untuak kemudian diiriangi dek kawan-kawan nan lain. Pembacoan asmaul husna balangsuang kiro-kiro sekitar 15 minik. Ndak heran siswa-siswi kota Padang hafal 99 namo Allah (amaul husna). Pemerintah kota Padang manerapkan kegiatan rutin keagamaan ko sabagai salah satu caro untuak mancapai visi kota Padang nan religius. Selain itu, harapan Pemko Padang dengan adonyo kegiatan rutin keagamaan ko bisa mambuek siswa-siswi kota Padang mamiliki nilai keagamaan nan tinggi serta takuik akan tuhannyo.",narrative
1020,"Jadi, suatu katiko saat mintuo ambo bakunjuang karumah ambo baok an lah bahan nan ka disamba. Bantuak biaso kalau mintuo ambo ka rumah pasti manolongan ambo untuak mamasak. Tibo-tibo, pas asoi hitam ko dibuka dek mintuo, langsuang nyo mamakiak mode urang kesurupan, mukonyo cameh bana nampak dek ambo saat itu. Pas ambo tanyo ruponyo mintuo ambo ko pobia jo baluik. Sabalumnyo ambo ndak tau kalau mintuo ambo ternyato takuik bana jo baluik. Laki ambo ndak lo pernah mangecek an kalau amaknyo takuik bana jo baluik. Maraso basalah bana ambo saat itu. Langsuang ambo minta maaf ka mintuo dan suami ambo.",narrative
5277,"Gulai toco adolah hidangan tradisional bagulai nan dikenal di masyarakaik Minangkabau. Sasuai namonyo, hidangan iko babahan dasar dari tauco nan dimasak manggunoan santan. Tambahan bahannyo dapek barupo udang, buncih, jo tahu. Hidangan iko disuguhi sabagai sayua pado katupek atau lontong untuak sarapan pagi. Caro mambuek gulai iko, patamo jariang minyak goreng. Untuak bumbunyo, tumis cabe, bawang merah, bawang putiah, langkueh, daun salam, daun jeruk, serai, jo jahe. Aduk rato hinggo layu jo harum. Bahan tambahan takah udang, buncih, jo tahu dimasuakan kudian diaduak hinggo rato. Kok sado bahan alah matang, agiah garam sacukuiknyo. Gulai toco dalam panyajiannyo diagiah jo karupuak merah sabagai palangkok",expository
4315,"Dihari Minggu, Andri nan sadang libur pai ka rumah uwo nyo untuak mamberaskan rumah tasabuik karano uwo Andri alah maningga dunia. Makonyo, Andri kini disuruh untuak mambarasihan rumah tasabuik. Ado ciek ruangan nan pernah Andri caliak katiko inyo SD dulu yaitu gudang panyimpanan barang-barang pribadi milik uwonyo dulu. Satalah cukuik lamo mamberekan barang-barang uwonyo, Andri kambalu basuo senjato tradisional yaitu kurambiak di salah satu kotak nan ado didalam gudang tasabuik. Andri pun mambaoknyo kalua ruangam sahinggo dapek mancaliak dengan jaleh detail dari sanjato tasabuik. Andri nan memang mampunyoi ketertarikan samo barang-barang zaman dahulu iko mambaok kurambiak tasabuik ka rumahnyo untuak inyo koleksi. ",narrative
903,"Monopoli adolah salah satu permainan nan paliang banyak disukoi di sado kalangan. Mulai dari anak-anak sampai urang dewasa. Dari banyak nyo urang nan suko bamain monopoli banyak lo urang nan ndak suko jo permainan ko karano maanggap permainan ko samo jo permainan judi. Ambo masih heran jo urang nan punyo pikiran saroman itu. Di sisi ma nyo dari permainan ko nan bisa dikecek an permainan judi. Jaleh-jaleh permainan ko manggunoan pitih karateh mainan, bukan pitih asli. Properti nan di bali pun bukan nan sabananyo. Ambo raso urang saroman tu cuma urang-urang nan ndak punyo kawan dan nan ndak suko mancaliak kebahagiaan urang. ",argumentative
3068,"Indak pernah tingga dan awak alah tau sadonyo. Kalau ditanyo apo nan manjadi panyebab masalah lingkungan. Ciek ko indak tingga pasti kareno mambuang sampah sambarangan. Banyak bana dampak negatif kalau awak mambuang sampah sambarangan. Oleh kareno itu manuruik ambo iko harus alah tatanam di jiwa awak untuak indak buliah mambuang sampah sambarangan. Kareno buktinyo se banyak tulisan di suatu tampek kalau indak buliah buang sampah sambarangan tapi masiah ado jo urang nan mambuang sampah. Itu baliak lo ka diri awak masiang-masiang lai, kalau diri nyo se indak manyadari inyo malah ndak dihiraukannyo tulisan nan alah jaleh tatulis kalau indak buliah buang sampah sambarangan.",argumentative
2942,"Kareno amak ambo suko masak, satiok hari buek samba jo lauak banyak bana. Jadi ambo sarankan se untuak jualan gulai masak. Apolai rumah ambo ko strategis bana dakek juo jalan rayo. Masakan amak ambo ko lamak, jadi dari pado indak manga-manga. Ambo jo amak ambo manfaaik an se lah muko rumah ambo ko. Jadi manggaleh lah kami gulai masak di muko rumah. Apo nan ambo kecek lai rami urang mambali, kalau ndak mancubo tadi ndak tau akan sarami iko urang mambali. Jadi marilah awak baprasangko elok dan jan takuik mancubo. Kareno katiko awak mancubo, awak jadi tau apo nan tajadi salanjuiknyo.",persuasive
3125,"Untuak urang nan panjajok bantuak ambo ko. Pasti nio tasasak mode apopun indak ka nio mandakek. Bantuak ambo mancaliak toilet tampek ambo baranti ko. Sabana manjajok an, bantuaknyo pas masuak alah tacium baunnyo, dari lua teras toilet tu alah kumuah, banyak bercak sendal, ado bakeh tanah, banyakloh sampah, didalam toilet tu kuniang bana. Pokoknyo sabana manjajok an kalau ambo kecek an bantuak dari toilet tu. Kawan-kawan ambo pun kalau nan mancaliak iko ambo raso akan marasi jajok juo. Akhirnyo ambo indak jadi ka toilet tu kareno ambo urangnyo panjajok. Apolai mancaliak nan mode tu. Labiah ancak ambo cari toilet nan lain.",descriptive
6596,"Baranang marupokan hal nan sangaik manyanangkan bagi sabagian urang. Namun baranang mampunyoi resiko nan cukuik gadang tarutamo untuak urang nan indak pandai baranang. Baranang dapek manyababkan urang mangalami tanggalam. Tanggalam tantunyo adolah hal nan sangaik manakuikkan bagi urang. Bagaimano indak, tanggalam sangaik manakuikkan karano dapek mambuek urang kahilangan nyawo dalam sesaat. Salain itu tanggalam dapek juo mambuek seseorang mangalami hal nan sangaik indak lamak. Partamo tanggalam dapek manyababkan aia masuak ka dalam hiduang kito. Hal iko tantunyo dapek mambuek kito kasulitan mahangok. Kamudian baranang dapek juo manyababkan aia masuak ka dalam tubuah kito. Hal iko dapek mambuek paruik kito maraso kambuang. Dan nan paliang manakuikkan adolah jikok kito tanggalam di lauik, kito bisa diserang dek ikan-ikan predator seperti hiu.",argumentative
6843,"Mancukua bulu kaki manuruik ambo bukanlah suatu hal nan paralu bana untuak dilakukan. Ado banyak hal nan manjadi alasan baa kok kagiatan iko indak terlalu pantiang untuak dilakukan. Salah satunyo adolah karano mancukua bulu kaki indak terlalu mampunyoi manfaat untuak kahidupan seseorang. Alih-alih bisa manimbuakan manfaat, mancukua bulu kaki malah bisa mambuek kito mandapekkan masalah. Salah satu masalah nan bisa kito alami karano mancukua bulu kaki adolah iritasi kulit. Mancukua bulu kaki dengan caro nan salah dapek mambuek kulik kito mangalami iritasi. Kamudian mancukua bulu kaki pun dapek mambuek kaki kito maraso sakik. Lagipulo, bulu kaki adolah pambarian tuhan dan sabagai ciptaannyo ambo raso kito harus basyukur dengan apo nan lah kito tarimo.",argumentative
5884,"Tuanku rao adolah salah satu pahlawan nasional Indonesia tarkhususnyo di pasaman sumatera barat, salain tuanku imam bonjol. Tuanku rao mampunyoi ayah yang barasal dari tarung-tarung ao dan ibunyo dari padang mantinggi, rao. Tuanku rao dikenal sabagai saurang tokoh paderi (1821-1837) takamuko jo panglima parang. Tuanku rao sabana gigiah mamarangi belando di wilayah pasaman takususnyo di sekitar rao dan sumatera utara yaitu kotonopan, padang laweh, jo padang sidimpuan. Beliau juo saurang ulamo panyebar islam di tanah batak, yang maso remajanyo balaja ilmu agamo islam di surau tuanku nan tuo, koto tuo (agam), kamudian mandalaminyo dalam bidang fiqh al-islam sampai dianugrahi gala fakih Muhammad.",expository
4054,"Sewaktu bakumpua jo kawan-kawan di pos ronda, Ahmad baniek untuak bamain catua jo kawan-kawan. Tapi dek indak ado papan catua di pos ronda, Ahmad pai maambiaknyo dirumah. Satelah papan catua diambiak, Ahmad jo kawan-kawannyo mulai bamain. Hobi nan mereka mainan di waktu luang iko biasonyo dimenangkan dek Ahmad. Ahmad dikenal pandai bamain catua di lingkungannyo karna ahmad merupakan mantan atlet catua. Ahmad mamulai aktivitasnyo manjadi atlet karena sabalumnyo Ahmad manjadian bamain catua sebagai hobinyo. Hobi ikolah nan manjadian inyo mancubo ka jalur profesional yaitu manjadi atlet. Sampai kini, Ahmad tetap manjadian catua sabagai hobinyo nan biaso inyo karojoan sawaktu bosan atau ado waktu luang. ",narrative
7730,"Marugame Udon patamo kali ado di Indonesia tahun 2013, tapeknyo di salah satu tampek didalam Mall Taman Anggrek, Jakarta. Sudah tudi tahun 2015, Marugame Udon resmi mandapekan sertifikat halal MUI supayo dapek dinikmati jo sado kalangan masyarakaik Indonesia. Intuak cita raso jo kualitas, Marugame Udon ko mamakai resep nan samo jo Marugame pusat nan ado di Japang. Bahan-bahan nan dipakai pun maikuikan standar Japang, alami jo kualitas nan paliang rancak. Proses pangolahan udon jo caro mambuek tiok menu di dalam restoran pun samo,nyo punyo standard jo quality control surang nan disasuaikan jo Marugame pusat nan ado di Japang. Jadi ndk paralu cameh masalah kualitas jo cita raso udonnyo.",narrative
7882,"Danau talang marupokan destinasi wisata baru bagi pancinto alam karano udaranyo masih segar dan asri. Danau talang ko tagolong destinasi wisata baru. Ndak banyak urang nan tau danau talang ko. karano jalannyo pun cukuik jauah malewatan danau di bawah. karano masih jarang urang nan tau dan mangunjungi tampek ko, disinan jauah dari nan namonyo sampah berserakan. Tampek wisata tu harusnyo yo kaya giko karano tampek wisata ko untuak manyegaran utak. untuak masyarakat nan nio berwisata kasiko tolong dijago tangan untuak indak buang sampah sembarangan, karano perbuatan dari anda akan merusak alam dan merusak keindahannyo. anak cucu kito ndak dapek manikmati alam dengan kondisi nan alah anda buek.",persuasive
2011,"Kakak ambo kini sadang hamil dan sabanta lai akan malahian an, waktu itu pas di caliak ka lab tanyato berhasil program untuak mandapek an bayia kembar. Indak taraso waktu bajalan akhirnyo kakak ambo malahian dan sanang bana tanyato manunggu bayi kembar indak sia-sia. Ambo sanang bana punyo ponakan kembar beko nio ambo dandanan urang tu jo barang nan samo. Pasti lucu bana mancaliaknyo apolai urang kembar tu mirip. Masiah bayi bantuak ko ndak tau ambo caro mambeda urang tu. Kakak ambo mandapek an bayi kembar ko jo caro, patamo konsultasi ka dokter, kaduo maminum obat penyubur nan biso mandapek an bayi kembar, katigo maikuik an program inseminasi buatan.",expository
2578,"Sky Diving hampia sarupo jo tajun payung, cuman yang mambedaannyo talatak pado timing pambukaan parasut. Pado tajun payung parasut dibukak sajak awal tajun kalau sky diving mangharuskan adonyo antraksi dengan mambantuak formasi formasi di udara. Olahraga sky diving ko tamasuak olahraga yang ekstrim, dima urang harus bapangalaman dan tau caronyo. Manuruik ambo sky diving ko tamasuak ka cabang olahraga yang bisa sambia berekreasi. Katiko di udaro awak bisa mailangkan stres dan maningkek an hormon serotonin. Tantunyo untuak naiak iko harus mambayia dengan harago yang cukuik maha. Kawan ambo pernah malakuan sky diving di bali. Pado saaik itu inyo dikanaian tarif 650 ribu salamo 4 minik.",argumentative
4550,"Dalam pertandingan olahraga  ado sistem di mana para tim akan diseleksi sampai kalua sabagai pemenang. Pertamo yaitu sistem gugur  dima bagi tim nan mangalami kekalahan indak bahak mangikuti Pertandingan salanjutnyo. Biasonyo Dalam sistem gugur iko diikuti oleh banyak sakali peserta sahingga sistem iko cukuik efektif digunakan untuak manghemat biaya maupun waktu. Keduo, yaitu sistem kompetisi di mana peserta nan batanding dengan lawan nan sama hanyo akan batemu satu kali dalam-fase penyisihan. Ketigo,  yaitu sistem kombinasi di mana  ado manerapkan sistem gugur dan kompetisi. Susun kombinasi iko dilaksanakan dengan manggabungkan duo sistem manjadi satu sistem sahingga daya tarik perlombaan akan lebih terasa dan bagi peserta nan kalah di pertandingan pertamo bisa mamiliki kesampekan lain nan dapek digunakan sahingga dapek maju ke babak baikutnyo",expository
2994,"Mancaliak lokal urang lain nan punyo akun lokal nyo surang di Instagram. Mambuek katuo lokal ambo juo nio ado akun instagram juo lokal kami. Disuruahnyo lah urang nan biso, ambo sabuik se kalau ambo lai biso tapi mangarajoannyo indak kini, soalnyo ambo bisa nyo malam. Sadoalah urang nan salokal tu satuju kareno memang ado nan maleh juo jo ado nan urang nan memang indak mangarati caronyo. Kareno ambo alah yang mambuek akun tu, jadi ambo juo yang disuruah macik akun tu. Kalau ado acaro apo-apo atau ado momen dari lokal awak, ambo nan disuruah mambuek post an di akun lokal.",narrative
6191,"Pamarintah harus maimplementasikan kabijakan-kabijakan nan maarah kapado upayo palastarian kabudayaan nasional. Salah satu kabijakan pamarintah nan pantas didukuang iolah panampilan kabudayaan-kabudayaan daerah di satiok kagiatan-kagiatan nasional, misalnyo tari-tarian, lagu daerah, patunjukan saruang ikek, dan sabagainyo. Labiah konkret lagi, pado akhia-akhia kini Presiden Joko Widodo mawajibkan sado jajarannyo supayo satiok kagiatan pantiang nasional, sarupo HUT RI 17 Agustus satiok tahun mamakai pakaian tradisional masiang-masiang badasarkan daerah asanyo. Hal iko paralu diapresiasi karano marupokan salah satu caro malestarikan budayo bangsa Indonesia. Saso itu dilakukan sabagai upayo panganalan kabudayaan lokal kapado ganarasi mudo bahwa nan ditampilkan itu iolah warisan dari para leluhurnyo, bukan barasa dari negara tetangga.",argumentative
5981,"Ndak heran kalau kito mandanga tetangga nan bacakak. Alah banyak tajadi hal yang kayak gitu, karano masalah ketek ataupun karano kasalahpahaman jadi panjang masalah bahkan sampai ka anak-anaknyo. Contohnyo karano buang sampah atau buah nan jatuah dari tetangga sabolah. Hal kayak tu tajadi karano kurangnyo komunikasi, padahal apobilo dikecekan elok-elok ndak ka ado masalah kayak gitu di kehipun bertetangga. Jadi komunikasi ko ndak hanyo di keuarga jo, tapi paralu juo diterapkan dikehidupan batetanggo. Peran pemimpin di kampuang pun paralu untuak saling merukunkan masyarakatnyo, contohnyo sajo bisa jo mengadakan acara rutin dikampuang supayo silaturahmi tarui tajago dan indak ado yang namonyo musuah-musuahan antar tetanggo.",argumentative
3609,"Mengenai bendera palangi sedang rami juo dalam babarapo hari tarakhir di perbincangkan masyarakat indonesia. Bendera palangi adolah benderanyo urang LGBTQ+. Lgbt ko tamasuak ka dalam masalah kejiwaan dicaliak dari sisi kasihaik an nyo. Tantu ado faktor juo yang manyebabkan itu tajadi. Barikuik caro mangatasi Lgbt, patamo manjago pergaulan, kaduo manutuik sagalo celah pornografi kareno tontonan awak pun bapangaruh, katigo diadokannyo juo sosialisasi atau kajian atau bisa seminar di sakolah yang mambahas bahayo lgbt, siap tu adonyo undang-undang yang malarang tegas perilaku iko tajadi di negara awak, diadokannyo panyuluhan agamo tentang badosonyo perilaku ko. Dengan babarapo langkah itu bisa jadi mancegah penyebaran lgbt.",expository
4178,"Rita nan marupokan saurang istri dari pria nan banamo Andi iko alah malakukan sasuatu nan mambuek banyak urang kecewa samo perbuatan salahnyo. Katiko inyo masih tingga samo suaminyo disalah satu rumah kontrakan, Rita indak pernah tapikia untuak malakukan hal-hal nan sangek dilarang agamo yaitu selingkuh dari suaminyo. Andi nan saat itu sadang mandarito kelumpuhan mambuek inyo indak dapek mancari nafkah sahinggo Ritalah nan manggantian. Rita nan memang dari dulu indak sanang samo perjodohan iko mambuek inyo mancari lelaki lain dilua. Salalu kalua dari sanjo sampai tangah malam. Pakaian nan inyo pakai katiko kalua pun tagolong indak sopan. Malam itu, Rita mamakai dress nan pendek sahinggo paho putiahnyo nampak dan bagian atehnyo nan tabuka sampai mancaliakan balahan dadono sahinggo dapek mangundang syahwat lelaki lain. Perbuatan iko sangek indak tapuji mangingek Rita nan mamakainyo untuak mancari kasanangan dari urang lain. Perbuatan itupun diketahui samo Andi nan saat itu sadang mancari istrinyo. ",descriptive
4682,Sepulang dari kampus Ilham nan merupakan mahasiswa salah satu Universitas takenal di kotanyo. Kini sadang mangalami kejadian buruk. Saat itu Ilham nan sadang mambaok motor ka arah rumahnyo tibo-tibo ado kendaraan nan berasal dari lawan arah. Kendaraan tasabuik dibawa oleh ibu-ibu. Karano hal itu Ilham dan ibu-ibu tasabuik mangalami kecelakaan. Saat itu Ilham sadang mambaok motor dengan kebut atau capek sahinggo inyo indak bisa mengontrol stang motornyo. Karano hal itulah Ilham mangalami keadaan nan cukuik parah sampai inyo indak sadarkan diri. Urang datang bakumpua ka tempat kejadian dan langsuang menelepon ambulans itu mengirim korban kecelakaan ka rumah sakit. Ilham saat itu masih sadar namun inyo marasokan sangek sakit. Saat itu Ilham maraso iko adolah Hari tarakhianyo namun untungnyo dokter dapek manyalamekan nyawanyo.,narrative
656,Sadang lamak-lamak mamiliah baju di salah satu butik langsuang takajuik bana karano mancaliak kawan lamo nan ndak ambo suko sadang mamiliah-miliah baju lo disinan. Kalau kalian ado di posisi nan samo jo situasi tu ambo punyo tips supayo bisa mahindar dari urang tu. Nan pertamo dan marupokan jurus ampuh dari ambo adolah icak-icak ndak caliak se. Kalau nyo tibo-tibo mamanggia icak-icak ndak danga se dulu. Kalau nyo gigiah barulah di respon. Kalau nyo ajak maota-ota panjang respon se sekedarnyo. Nan terakhir caronyo adolah icak-icak ado urusan se sahinggo ndak bisa lamo-lamo maota. Untuak baso-basi minta se nomor hpnyo. Abis tu kalian bisa cabut.,expository
4050,"Dulu, menonton film cuman bisa ditonton surang atau jo keluarga di rumah. Kini manonton film dapek basamo jo urang nan bahkan alun dikenal sebelumnyo. Manonton film lewat bioskop dapek manjadi opsi lain. Bagi urang nan baru partamo kali nonton bioskop, ado caro-caro nan bisa dikarojoan untuak mamesan tiket. Pertamo, Pai ka resepsionis bioskop. Kaduo, Mamiliah film nan ka ditonton. Katigo, Manentuan tampek duduak. Terakhir, mambaya tiket nan alah dipesan. Kalau sudah jam mulai pemutaran film, maka penonton dapek pai masuak ruangan dan duduak di tampek nan ado tacantum di tiket. Tapi perlu diperhatian, patuhi satiok aturan nan ado di bioskop bia indak kanai pelanggaran nan dapek marugian diri surang. ",expository
5219,"Matematika manjadi ilmu yang penting untuak dikuasai seseorang. Matematika indak bisa dilepaskan dari kehidupan. Sagalo yang kito caliak, sentuh, dan bicarokan tanpa sadar adalah matematika. Bentuk laptop, sudut-sudut di tampek tidur, hinggo takaran bumbu dan garam saat memasak, bahkan matematika bisa mambuek seseorang memiliki persepsi baru terhadap suatu persoalan. Kemudian dengan kemampuan matematika, otak kanan yang hampir abstrak dan kadang sulit dikendalian, bisa diimbangi dan labiah terukur. Seseorang akan bisa mauruikkan mano ide yang sepatuiknyo direalisasikan, dan mano yang belum saatnyo. Hal-hal yang ado du dunia ko sebagian besar butuh perhitungan, mako dari itu hendaknyo kito harus bisa membiasakan diri dan menjadian matematika tu pelajaran yang menyenangkan.",persuasive
2498,"Ambo indak suko bana jo bos nan indak tegas kalau maagiah karajoan. Wakatu itu pernah ambo marasoan baa karajo yang indak ba jaleh, target ado taruih tapi indak di bagi setiap urang tu karajonyo apo supayo labiah capek salasai dan mancapai target. Karajoan ambo yang nio ambo karajoan tatibo se diambiak jo kawan ambo. Padohal ambo alah tau nio dipangaan karajo tu, itu juo nan manjadi fokus dan yang bisa ambo karajoan sasuai jo skill ambo. Manuruik ambo sabagai saorang ateh an harus tau jo apo nan dikarajoan jo karyawan nyo, jan sambaranga maagiah target se tapi indak mambuek rancana pangarajoan.",argumentative
7339,"Jikok muntah dan diare indak kunjaung hilang, mako bisa mancegah dehidrasi jo minum aia baniang, mulailah taguak ketek dan caro batahap minum labiah banyak. Jikok muntah dan diare batahan labiah dari 24 jam, minumlah larutan dehidrasi. Capek pareso diri ka rumah sakik untuak mandapek an parawatan dari dokter jikok gajalo balangsuang labiah dari 3 hari atau mangalami karacunan makanan lain bantuak sakik paruik indak tatahankan, damam, diare badarah, muntah nan bakapanjangan atau badarah. Tando-tando dehidrasi bantuak muluik kariang, panurunan aia ketek, kalelahan, atau paningkek an danyuik jantuang atau laju panapasan. Nan mangalami karacunan makanan disarankan untuak baistirahat, mancuci tangan satidaknyo istirahat 48 jam satalah muntah dan diare tajadi.",argumentative
7013,"Miris rasonyo mancaliak amak-amak nan live di salah satu media sosial nan mano beko urang nan manontonbisa maagiah piti karano amak-amak ko malakuan aksi mandi lumpua. Bayangkan amak-amak nan alah agek disuruah mandi lumpua di tangah malam untuak mandapek piti di satiok inyo live. Iko samo jo mangemis. Indak hanyo itu amak-amak ko kalau taruih manaruih malakukan aksinyo, nan mano aksinyo bisa 3 sampai 6 jam untuak mandapek piti, bisa hiportemia dan banyak mandapek an panyakik, apolagi iko alah tuo. Mancari piti dari media sosial tantu buliah, tapi caro nan digunoan harus rancak dan indak mambahayokan diri surang. Tindakan nan mode iko indak bisa baranti kalau langsuang diagiah imbalan atau hal samacamnyo, tapi harus dengan cara nan bisa mambaranti aksi nan indak masuak aka, contohnyo agiah karajo na  layak yang diawasi dek pamarintah.",persuasive
6167,"Ian Stevenson adolah seurang profesor sakaligus psikiatri dari Universitas Virginia yang bafokus pado kasus reinkarnasi. Pado tahun 1993, inyo manerbitan sabuah makalah di Journal of Scientific Exploration yang marinci tando lahia jo cacat lahia yang tampaknyo takait jo kenangan maso lalu. Manuruik temuannyo, sabagian gadang cacat lahia didugo tabantuak dek babarapo ""panyabab yang indak dikatahui."" Dalam ciek kasus, sUrang anak di Turki mangingek kahidupan saurang laki-laki yang tabunuah dek shotgun. Catatan rumah sakit mancaritokan kisah seurang laki-laki yang maningga anam hari sabalumnyo satalah mandapekan luko di sisi kanan tangkoraknyo. Anehnyo, bocah yang mangingek paristiwa tasabuik juo dilahian jo kondisi unilateral microtia telinga yang cacat dan hemifacial microsomia pado bagian tabalakang dari sisi kanan wajahnyo.",narrative
3808,"Indak panyakik kelainan se awal mulonyo, lgbt bisa se tajadi kalau awak indak mambentengi diri. Ado babarapo carito pangalaman tentang urang yang suko sasamo padusi, inyo dulunyo cinto bana jo pacar laki-laki inyo. Oleh kareno inyo dikhianati dan saking indak picayo nyo lai jo laki-laki. Inyo barubah dan labiah suko intim ka sasamo inyo, labiah nyaman ka sasamo inyo. Manuruik ambo perilaku lgbt ko bisa bisa didasari dek babarapo faktor, misal terlalu intens jo sasamo inyo, suko mancaliak film lesbian, alah nyaman juo di lingkup tasabuik. Babarapo faktor tadi  memang bisa menyebabkan urang babelok, dek kareno itu awak basikap salayaknyo kawan se.",argumentative
5199,"Lupus adalah jenis penyakik autoimun yang tajadi katiko sistem kekebalan tubuh menyerang jaringan dan sel sehat. Lupus menyebabkan sel-sel tubuh mengalami karusakan atau peradangan di babagai bagian tubuh seperti ginjal, kulit, sel darah, otak, jantuang, paru-paru, persendian, dan lainnyo. Normalnyo, antibodi atau sistem kekebalan tubuh bafungsi untuak malindungi tubuh dari babagai sel abnormal atau asiang, seperti virus dan bakteri yang bapotensi menyebabkan panyakik. Samantaro itu, yang tajadi pado penderita lupus adalah sebaliknyo. Antibodi justru manyerang sel-sel sehat dari dalam tubuh. Akibatnyo tubuh akan labiah rentan kanai infeksi atau peradangan. Penyakik lupus dapek bervariaso dari segi bareknyo penyakik atau intensitas penyebarannyo.",descriptive
2629,"Handphone manjadi salah satu panunjang yang bisa dicaliak bara kasejahteraan sasaorang. Ado hp yang maha dan ancak tapi ado juo Hp tiruan atau HDC dari hp yang maha itu. Banyak bana kakurangan kalau awak caliak bana dari hp HDC ko, walaupun mode nyo memang bantuak hp maha. Manuruik kawan ambo yang pernah pakai hp HDC kalau hp iko punyo limo kakurangan spesifikasi nyo jauah babedo, firmware nyo patuik dipatanyoan, kamera nyo buruan dan performa nyo kurang dan indak mampunyoi garansi. Kareno alah mancubo hp HDC kini inyo indak nio lai, kareno labiah elok punyo hp biaso se yang penting ori.",argumentative
5421,"Pado tahun 1993, di Final Pialo Stanley, Los Angeles Kings kalah malawan Montreal Canadiens. Hal iko kamudian mamicu kamarahan di antaro para panggemar Kings, nan turun ka jalan dan mamulai vandalisme. Salain itu, mereka mulai mahancuakan properti akibaik dari kamarahan jo raso indak tarimo akan hasil patandingan, samantaro Canadiens marayokan di dalam Forum Montreal. Para parusuah mamacahkan jandela, manjarah kadai, dan mambaka oto jo bangunan. Pihak bawenang mangirim 980 patugas untuak mangandalikan sagalonyo, dan mereka malakukan labiah dari saratuih panangkapan. 168 urang luko-luko. Sacaro kasaluruhan, fasilitas sanilai sakitar US$ 2,5 juta rusak, tamasuak 47 oto polisi, 8 di antaronyo hancua total.",expository
6212,"Mangapo atlet kereta rutin mancukua bulu kakinyo? Kironyo ado alasan tertentu salain dari keindahan jo kenyamanan. Partamo, kalau pasepeda jatuah dan luko, kaki nan ndak babulu labiah barasiah lukonyo, dan juo proses panyambuahannyo labiah cape. Kaduo, kaki jadi labiah nyaman dan juo mudah untuak di message. Pambalap kereta professional hampia satiok hari dapek support mesaage. Tanpa adonyo bulu kaki, proses bakareta jauah labiah efektif dan ndak ado bulu kaki nan tatarik nan mambuek raso sakik. Nan katigo, bulu kaki nan dicukua mambuek kito bakareta jauah labiah capek, hal iko pun alah dibuktian dengan riset. Masiang-masiang kaki labiah lebar dari badan utamo kereta, kaduo kaki harus tarui mangayuah pedal. Bulu kaki nan alah dicukua akan labiah mudah mambelah angin daripado nan alun dicukua.",expository
2205,"Satiok hari rayo pasti di masajik rami bana jamaah nyo. Ado juo wakatu itu ustad yang ceramah di masajik rumah ambo pas salasai sholat idul fitri. Keceknyo masajik ko rumah Allah yang saharusnyo awak datangi dan jadian tampek beribadah. Sakatiko se ambo maraso, salamo ko jarang ka masajik salain hari rayo bantuak ko. Momen hari rayo memang mambuek masajik ko rami, indak di daerah ambo se tapi daerah lain bantuak itu juo. Daripado ambo sasali yang nan lalu, katiko rasonyo jauah dari rumah Allah ko, labiah elok kalau ambo memperbaiki ibadah ambo dan selalu minta hidayah untuak manjadi hamba Allah yang bertaqwa.",narrative
1778,"Makanan yang awak makan tantunyo harus punyo kandungan gizi yang saimbang, artinyo awak indak kakurangan dan indak lo bakalabihan. Awak mangarati a yang awak makan dan elok bagi tubuh awak. Salamo awak makan di rumah mungkin lai tau bahan apo se yang awak makan jadi lai tau kandungan gizi apo se yang ado didalam masakan awak. Lain halnyo katiko awak makan di lua, indak tau a yang di masak jo urang tu. Manuruik kori, awak ndak paralu takuik lai cari tampek makan yang profesional karena di bagian dapua nyo alah tasadio urang yang mangarati ahli gizi, karajo yang kori maksud adolah ahli gizi. Bantuak katiko awak sadang di rumah sakik, ado ahli gizi nan fokus jo makanan yang dapat bereaksi pado tubuh awak, dengan indak mahilangkan cita raso dari makanan tasabuik.",argumentative
3469,"Gampo bumi adolah peristiwa tajadinyo guncangan gampo bumi. Gampo bumi ko dapek marusak bangunan, jalanan dan lainnyo. Oleh kareno itu awak paralu manyiapkan diri untuak kondisi bancano alam gampo ko. Ado babarapo langkah yang bisa awak siapkan sabalum tajadinyo gampo bumi ko. Patamo manyiapkan rancano panyalamatan diri apobilo gampo tajadi, kaduo malakuan latihan yang dapek bamanfaaik dalam manghadok i raruntuhan katiko gampo bumi seperi marunduak dan perlindungan tahadok kapalo, siap tu manyiapkan alaik kasalamatan misal pamadam kabakaran atau obat-obat an, siap tu mambangun kontruksi rumah yang tahan guncangan  dan marenovasi bangunan yang rentan, siap tu mamparhatikan apokah daerah awak rawan gampo. ",expository
587,"Awak sabagai masyarakaik kampuang harus maikuik an apo nan manjadi peraturan adaik. Sia pun nan manjadi pamimpin adaik awak harus selalu maikuik an nan memang alah manjadi peraturan adaik di kampuang tampek awak tingga. Jan hanyo dek gara-gara awak ndak rispek jo pamimpin adaik mambuek awak ndak rispek lo jo aturan-aturan adaik nan balaku. Awak harus tau basonyo untuak mamimpin kampuang tu ndak mudah. Untuak mambuek masyarakaik selalu batingkah laku sasuai jo adat tu butuah karajo samo dari awak sabagaik rakyat kampuang. Oleh karano itu, alah samastinyo awak mambantu tokoh adaik nan manjadi pamimpin kampuang untuak manjadikan masayarakaik baradaik di kampuang ko.",persuasive
3236,"Carito ambo nan ciek ko mambuek malu bana. Jadi ambo ko salah masuak toilet pas di cafe. Biasolah namo siap dari makan, ado se kalau padusi ko nio ka toilet. Ambo wakatu itu asal masuak se, tanyato pas masuak ambo salah masuak ka toilet laki-laki. Ondeh malu bana kareno ado babarapo laki-laki juo didalam toilet tu. Langsuang ambo mambungkuak tando minta maaf cuman indak mangecek. Ambo caliak lo baliak tandonyo, tanyato memang salah masuak ambo ko. Pas ambo masuak ka toilet padusi tanyato labiah barasiah lai. Dari muko alah labiah tarang lampunyo, ado sekat pas nio masuak ka toilet, banyak kaco didalam nyo, dan labiah indak babaun. ",descriptive
7398,"Ayu manuturan tajarek rentenir sajak 4 tahun nan lalu. Saurang rentenir mandatangi  rumahnyo. Inyo tagiur jo tawaran rentenir karano katiko itu tadasak atau indak punyo piti samo sakali. Piti hasil pinjaman dari rentenir sagadang 100 ribu rupiah digunoan untuak manambal modal dari jualan es jus di muko rumahnyo. Dari pinjaman sagadng 100 ribu, Ayu dipotong 15 ribu untuak biayo administrasi. Inyo harus mangangsua sagadang 13 ribu satiok minggu untuak jangka waktu salamo 10 minggu. Kabutuhan ekonomi kalurga Ayu nan samakin manigkek mambuek Ayu harus mangutang baliak ka rantenir lainnyo. Ayu harus mambiayai sakolah kaduo anaknyo. Suaminyo, Marto, hanyo bakarajo sabagai sales. ",descriptive
